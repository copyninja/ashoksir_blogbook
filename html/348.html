
<html>
<body>
<h1>ನಿಮ್ಮ ಆನ್‌ಲೈನ್ ವ್ಯವಹಾರ ಹೆಚ್ಚಿಸಿಕೊಳ್ಳುವುದು ಹೇಗೆ?</h1>
<div dir="ltr" style="text-align: left;">
<br />
<b>ಟ್ವಿಟರ್ ಏಳು</b><br />
<div class="separator" style="clear: both; text-align: center;">
<a href="http://3.bp.blogspot.com/-Je4qi7wE8E0/UU_YcMUIP9I/AAAAAAAAC9Y/UJk6XzjfOqo/s1600/twitter7.jpg" style="clear: left; float: left; margin-bottom: 1em; margin-right: 1em;"><img border="0" height="200" src="http://3.bp.blogspot.com/-Je4qi7wE8E0/UU_YcMUIP9I/AAAAAAAAC9Y/UJk6XzjfOqo/s200/twitter7.jpg" width="200" /></a></div>
<b><br /></b>
ಏಳು ವರ್ಷಗಳಲ್ಲಿ ಜನಮನ ಗೆದ್ದು,ತನ್ನದೇ ಛಾಪನ್ನು ಒತ್ತಿದೆ ಎನ್ನುವುದರಲ್ಲಿ ಎರಡು ಮಾತಿಲ್ಲ.ಇಪ್ಪತ್ತು ದಶಲಕ್ಷ ಬಳಕೆದಾರರು ದಿನಾಲೂ,ನಲುವತ್ತು ದಶಲಕ್ಷ ಸಂದೇಶಗಳನ್ನು ಬರೆಯುತ್ತಾರೆ.ಫೇಸ್‌ಬುಕ್ ಜನಪ್ರಿಅಯತೆಗೆ ಮುಟ್ಟದಿದ್ದರೂ,ಟ್ವಿಟರ್,ತನ್ನದೇ ಚಾಪನ್ನು ಹೊಂದಿದೆ.<br />
<br />
---------------------------------<br />
<b>ಇಂಟರ್ನೆಟ್ ಸ್ಕ್ಯಾನ್:ಅಭದ್ರ ಸಾಧನಗಳಿಂದ ತುಂಬಿದೆ</b><br />
ಇಂಟರ್ನೆಟ್ ಸ್ಕ್ಯಾನ್ ಮಾಡಿದಾಗ ಇಂಟರ್ನೆಟ್ ಸರಿಯಾದ ಭದ್ರತೆಯಿಲ್ಲದ್ ಪ್ರಿಂಟರ್,ಮಾಡೆಮ್,ಸೆಟ್‌ಟಾಪ್ ಬಾಕ್ಸ್ ಅಂತಹ ಸಾಧನಗಳನ್ನು ಹೊಂದಿರುವುದು ಸ್ಪಷ್ಟವಾಗಿದೆ.ಇವು ದಾಳಿಕೋರರಿಗೆ ಸುಲಭದ ತುತ್ತಾಗಿದೆ.ಆದರೆ ಪರಿಸ್ತಿತಿಯಲ್ಲಿ ಹೆಚ್ಚಿನ ಸುಧಾರಣೆ ನಿರೀಕ್ಷಿಸುವುದು ಕನಸಾಗುತ್ತದೆ.ಇಂಟರ್ನೆಟ್‌ನಲ್ಲಿ ನಾಲ್ಕು ಬಿಲಿಯನ್‌ಗೂ ಹೆಚ್ಚು ವೆಬ್ ವಿಳಾಸಗಳಿವೆ.ಆದರೆ ಅರ್ಧಕ್ಕಿಂತಲೂ ಕಡಿಮೆ ವಿಳಾಸಗಳ ಸ್ಕ್ಯಾನಿಂಗ್ ಸಾಧ್ಯವಾಯಿತು.<br />
---------------------------------<br />
<b>ಗೂಗಲ್ ಕೀಪ್ ಸೇವೆ</b><br />
ಜನರು ತಟ್ಟನೆ ಏನಾದರೂ ಹೊಳೆದಾಗ,ಅದನ್ನು ಬರೆದಿಡುವ ಅಭ್ಯಾಸ ಹೋದಿದ್ದಾರೆ.ಈಗ ಸ್ಮಾರ್ಟ್‌ಫೋನ್ ಬಳಕೆದಾರರು,ಇದಕ್ಕೆ ಆನ್‌ಲೈನ್ ಸೇವೆಗಳನ್ನು ಬಳಸಬಹುದು.ಎವರ್‌ನೋಟ್ ಈ ಪೈಕಿ ಬಹುಜನಪ್ರಿಯ.ಈ ಸೇವೆಗೆ ಸದ್ಯ ಒಂದೂವರೆ ದಶಲಕ್ಷ ಬಳಕೆದಾರರಿದ್ದಾರೆ.ಮೈಕ್ರೋಸಾಫ್ಟ್ ಒನ್ ನೋಟ್ ಸೇವೆಯನ್ನು ಒದಗಿಸುತ್ತಿದೆ.ಈಗ ಇದಕ್ಕೆ ಹೊಸ ಸೇರ್ಪಡೆ ಗೂಗಲ್ ಕೀಪ್.ಗೂಗಲ್ ಈ ಸೇವೆ ಒದಗಿಸುವುದರಲ್ಲಿ ತಡಮಾಡಿ,ತನ್ನನ್ನು ಕಠಿನ ಪರಿಸ್ಥಿತಿಗೆ ಒಡ್ಡಿ ಕೊಂಡಿದೆ ಎಂದು ಕೆಲ ವಿಶ್ಲೇಷಕರು ಪ್ರತಿಕ್ರಿಯಿಸಿದ್ದಾರೆ.ಗೂಗಲ್ ಕೀಪ್ ಚಿತ್ರಗಳನ್ನೂ ಬಳಸಲು ಅವಕಾಶವಿತ್ತಿದೆ.ಗೂಗಲ್ ಡ್ರೈವ್ ಇದರ ಉಳಿಕೆಗೆ ಬಳಕೆಯಾಗಲಿದೆ.<br />
--------------------------------------------------------<br />
<b>ಆಕಾಶ್ ವಿಫಲ</b><br />
ಆಕಾಶ್ ಟ್ಯಾಬ್ಲೆಟ್ಟನ್ನು ಅಗ್ಗದಲ್ಲಿ ಪೂರೈಸುವ ಸರಕಾರದ ಯೋಜನೆ ಇನ್ನೂ ಕೈಗೂಡಿಲ್ಲ.ಐಐಟಿ ಬಾಂಬೆಯವರವರು ಒಂದು ಲಕ್ಷ ಟ್ಯಾಬ್ಲೆಟ್‌ಗಳಿಗೆ ಬೇಡಿಕೆ ಸಲ್ಲಿಸಿದ್ದರೂ,ಅದನ್ನೂ ಪೂರೈಸಲು ಆಕಾಶ್ ಟ್ಯಾಬ್ಲೆಟ್ ತಯಾರಕ ಕಂಪೆನಿ ಡಾಟಾವಿಂಡ್‌ಗೆ ಸಾಧ್ಯವಾಗಿಲ್ಲ.ಆಕಾಶ್ ಅನ್ನು ಸುಧಾರಿಸಲೂ ಅದಕ್ಕೆ ಸಾಧ್ಯವಾಗಿಲ್ಲ.ಒಟ್ಟಿನಲ್ಲಿ ಸರಕಾರದ ವಿಫಲ ಯೋಜನೆಗಳ ಪೈಕಿ ಇದೂ ಒಂದಾಗಿದೆ.<br />
-----------------------------------<br />
<b>ನಿಮ್ಮ ಆನ್‌ಲೈನ್ ವ್ಯವಹಾರ ಹೆಚ್ಚಿಸಿಕೊಳ್ಳುವುದು ಹೇಗೆ?</b><br />
ಆನ್‌ಲೈನ್ ವ್ಯವಹಾರದಲ್ಲಿ ಪದಾರ್ಪಣೆ ಮಾಡಿದ ಸಣ್ಣ ಕಂಪೆನಿಗಳಿಗೆ ಜನರ ಗಮನ ಸೆಳೆಯುವುದು ಸುಲಭವಲ್ಲ,ಇದಕ್ಕೆ ಎಂತು ಸೂತ್ರಗಳನ್ನು ಅನುಸರಿಸಿ ನೋಡಬಹುದು.ಮೊದಲನೆಯದಾಗಿ,ಇಂಟರೆಟ್ ಸೈಟು ಆಕರ್ಷಕವಾಗಿರಬೇಕು.ಸರಳ ಸುಂದರ ತಾಣಗಳು,ಮಿತವಾದ ಪುಟಗಳು,ಒಂದು ಪುಟಕ್ಕೂ ಮತ್ತೊಂದಕ್ಕೂ ಒಂದೇ ವಿನ್ಯಾಸ ಅಗತ್ಯ.ಇನ್ನು ಗ್ರಾಹಕರನ್ನು ನೋದಾಯಿಸುವ ವ್ಯವಸ್ಥೆ,ಸಂಪರ್ಕ ವಿವರಗಳು,ಪಾವತಿ ವ್ಯವಸ್ಥೆ ಇವನ್ನು ಒಳಗೊಂಡಿರಬೇಕು.ಗ್ರಾಹಕರ ಆರ್ಡರ್‌ಗಳನ್ನು ಟ್ರಾಕ್ ಮಾಡುವ ಸೌಲಭ ಒದಗಿಸುವುದು ಅಗತ್ಯ.ಸಾಮಾಜಿಕ ಜಾಲತಾಣಗಳಲ್ಲಿ,ತಮ್ಮ ಪುಟ ತೆರೆದು,ಅದನ್ನು ಪರಿಣಾಮಕಾರಿಯಾಗಿ ಬಳಸಬಹುದು,ಫೇಸ್‌ಬುಕ್‌ನಲ್ಲಿ ಮತ್ತು ಟ್ವಿಟರ್ ಖಾತೆಗಳನ್ನು ತೆರೆಯಬೇಕು.ಟ್ವಿಟರಿನಲ್ಲಿ ಸತತವಾಗಿ ಟ್ವೀಟ್ ಮಾಡಿ ಗಮನ ಸೆಳೆಯಬೇಕು.<br />
ಗೂಗಲ್ ಸೇವೆಗಳನ್ನು ಬಳಸಬಹುದು,ಗೂಗಲ್ ಪ್ಲಸ್ ಜನಪ್ರಿಯತೆಯನ್ನು ಬಳಸಿಕೊಳ್ಳಬಹುದು.ಚಿತ್ರಗಳನ್ನು,ಮಾರುವ ಸಾಧನಗಳ ವಿಡಿಯೋ ಕ್ಲಿಪ್ಪಿಂಗ್‌ಳನ್ನು ಪರಿಣಾಮಕಾರಿಯಾಗಿ ಬಳಸಿಕೊಳ್ಳಬೇಕು.ಇತರ ಕಂಪೆನಿಗಳ ಸಹಭಾಗಿತ್ವದ ಲಾಭ ಪಡೆಯಬಹುದು.ಪತ್ರಿಕಾ ಪ್ರಕಟಣೆಯೂ ಸಹಕಾರಿ.<br />
--------------------------------------------------<br />
<b>ಸ್ವತ ಕಲಿಸಬಲ್ಲ ಬಲ್ಲ ಕಂಪ್ಯೂಟರಗಳ ತಯಾರಿಕೆಯಲ್ಲಿ ಪ್ರಗತಿ</b><br />
ದರ್ಪಾ ಸಂಸ್ಥೆಯು ಸ್ವತ: ಕಲಿಸಬಲ್ಲ ಕಂಯೂಟರುಗಳನ್ನು ಅಭಿವೃದ್ಧಿ ಪಡಿಸುತ್ತಿದೆ.ಆರ್ಟ್ತಿಫೀಶಿಯಲ್ ಇಂಟಲ್ಲಿಜೆಂಟ್ ವ್ಯವಸ್ಥೆಯನ್ನು ಇದರಲ್ಲಿ ಬಳಸಿಕೊಳ್ಳಲಾಗಿದೆ.ಈ ವ್ಯವಸ್ಥೆಗಳು ಮನುಷ್ಯನ ಯೋಚನಾ ಲಹರಿಯನ್ನು ಬಳಸಿಕೊಂಡಿಲ್ಲ.ಈ ವ್ಯವಸ್ಥೆಗಳು ಮಿಲಿಟರಿ,ಗುಣಮಟ್ಟದ ಶೋಧಗಳನ್ನು ಒದಗಿಸಲೂ ಬಳಸಬಹುದು.<br />
----------------------------<br />
<b>ವಸತಿ ಹುಡುಕಾಟಕ್ಕೆ ವೆಬ್‌ಸೈಟ್</b><br />
http://www.findyourpg.com ತಾಣವನ್ನು ವಿದ್ಯಾರ್ಥಿಗಳೇ ರೂಪಿಸಿದ್ದಾರೆ.ದೇಶದ ಬೇರೆಡೆಯಿಂದ ಕಲಿಕೆ,ನೌಕರಿಗೆ ಆಗಮಿಸುವವರಿಗೆ ದೆಹಲಿಗೆ ಬಂದೊಡನೆ ಪಿಜಿ ವಸತಿಯನ್ನು ಹುಡುಕುವುದೇ ಪ್ರಯಾಸದ ಕೆಲಸವಾಗಿದ್ದನ್ನು ಅನುಭವಿಸಿದ ಕೆಲವರು,ದೆಹಲಿಯ ಪಿಜಿ ಸೇವೆಗಳ ದತ್ತಾಂಶ ಸಂಗ್ರಹಿಸಿ,ಮಾಲೀಕರನ್ನು ಸಂಪರ್ಕಿಸಿ,ಅವರಿಂದ ವಸತಿ ದರ,ಲಭ್ಯ ಸೇವೆಗಳು,ಸ್ಥಾನ,ನೀತಿ ನಿಯಮಾವಳಿಗಳನ್ನು ಪಟ್ಟಿ ಮಾಡಿ,ತಾಣದಲ್ಲಿ ವಿವರ ನೀಡಲು ಅನುಮತಿ ಯಾಚಿಸಿದರು.ಕೆಲವರು ಈ ಬಗ್ಗೆ ಉತ್ಸಾಹ ತೋರಲಿಲ್ಲವಾದರೂ ನಿಧಾನವಾಗಿ ಪರಿಸ್ಥಿತಿ ಬದಲಾಗಿದೆ.ಪಿಜಿ ಸೇವೆ ಬಯಸುವವರು ತಾಣದ ಬಗ್ಗೆ ಉತ್ಸಾಹ ಹೊಂದಿದ್ದರೆ.<br />
------------------------------<br />
<b>ದೇಶದಲ್ಲೇ ಟೆಲಿಕಾಂ ಸಾಧನಗಳ ತಯಾರಿಕೆಗೆ ಪ್ರೋತ್ಸಾಹ</b><br />
ದೇಶದಲ್ಲೇ ಟೆಲಿಕಾಂ ಸಾಧನಗಳ ತಯಾರಿಕೆ ಹೆಚ್ಚಿಸಿ,ಆ ಮೂಲಕ,ಸಾಧನಗಳನ್ನು ಆಯಾತ ಮಾಡಿಕೊಳ್ಳುವ ಖರ್ಚು ಉಳಿಯುತ್ತದೆ.ಅಲ್ಲದೆ ದೇಶದಲ್ಲೇ ತಯಾರಿಕ ಘಟಕಗಳು ಸ್ಥಾಪನೆಯಾದರೆ,ಉದ್ಯೊಗಾವಕಾಶಗಳ ಸಂಖ್ಯೆ ಏರಲಿದೆ.ಸರಕಾರದ ಸ್ವಾಮ್ಯದ ಐಟಿಐ, ಎಚ್ ಎಂ ಟಿಗಳಲ್ಲಿ ಇವುಗಳ ತಯಾರಿಕೆ ಹೆಚ್ಚಿಸದಿರುವುದು ಆಶ್ಚರ್ಯಕರ.ದೇಶದಲ್ಲೇ ಸಾಧನಗಳ ತಯಾರಿಕೆ ಮುಂಬರುವ ಕಂಪೆನಿಗಳಿಗೆ ರಿಯಾಯಿತಿ,ತೆರಿಗೆಯಲ್ಲಿ ಕಡಿತ ಇತ್ಯಾದಿ ಪ್ರೋತ್ಸಾಹಗಳನ್ನು ನೀಡಲು ವಾಣಿಜ್ಯ ಇಲಾಖೆಯನ್ನು ಕೇಳಲಾಗಿದೆ.<br />
--------------------------------------<br />
<b>ಟೆಲಿಕಾಂ ಕಂಪೆನಿಗಳಿಗೆ ಕಷ್ಟದ ಸರಮಾಲೆ</b><br />
ಲೈಸೆನ್ಸ್ ರದ್ದಾದ ಟೆಲಿಕಾಂ ಕಂಪೆನಿಗಳು ಸೇವೆಯನ್ನು ನಿಲ್ಲಿಸಬೇಕಿತ್ತು,ಆದರೆ ಕೆಲಕಂಪೆನಿಗಳು ಸೇವೆಯನ್ನು ನಿಲ್ಲಿಸಲಿಲ್ಲ.ಈಗ ಅಂತಹ ಅವಧಿಯಲ್ಲಿ ಸೇವೆ ಒದಗಿಸಿದ್ದಕ್ಕಾಗಿ,ಅವುಗಳಿಂದ ದಂಡ ವಸೂಲಿ ಮಾಡಲು ನ್ಯಾಯಾಲಯವು ಆದೇಶಿಸಿದೆ.ಈ ಮೊತ್ತ ಸುಮಾರು ಮೂರು ಸಾವಿರ ಕೋಟಿ ಆಗಲಿದೆ.ಇನ್ನು ಸ್ಪೆಕ್ಟ್ರಮ್ ಹಂಚಿಕೆಯದ್ದಂತೂ ಅಧ್ವಾನವಾಗಿ ಬಿಟ್ಟಿದೆಸ್ಪೆಕ್ಟ್ರಮ್ ಹರಾಜಿನಿಂದ ಕಂಪೆನಿಗಳು ದೂರವುಳಿದದ್ದೂ ಕಂಡುಬಂತು.<br />
-------------------------------------<br />
<b>ಡಿಜಿಟಲ್ ಕಲಿಕೆಗೆ ವಿದ್ಯಾರ್ಥಿಗಳ ಉತ್ಸಾಹ</b><br />
ಶಾಲೆಗಳಿಗೆ ವಿದ್ಯಾರ್ಥಿಗಳು ವಿವಿಧ ಸಾಧನಗಳಾದ ಸ್ಮಾರ್ಟ್‌ಫೋನ್,ಟ್ಯಾಬ್ಲೆಟ್,ಐಪ್ಯಾಡ್,ಐಫೋನ್ ತರುತ್ತಾರೆ.ಅದು ಯಾವುದೇ ಸಾಧನ ಇರಲಿ,ಅದರಿಂದ ಹೆಚ್ಚು ವ್ಯತ್ಯಾಸವಾಗುವುದಿಲ್ಲ.ಅವುಗಳಲ್ಲಿ ಕಲಿಕೆಯ ಆಪ್‌ಗಳನ್ನು ಅಳವಡಿಸಿ,ಯಾವ ಸಾಧನದಲ್ಲಾದರೂ,ಕಲಿಕೆ ಸಾಧ್ಯ.ತಮ್ಮ ಕಲಿಕೆಯ ಆಳವನ್ನು ತಿಳಿಯಲು ಪರೀಕ್ಷೆಗಳನ್ನು ತೆಗೆದುಕೊಳ್ಳಬಹುದು.ಈ ರೀತಿಯ ಕಲಿಕೆಯನ್ನು ಮಕ್ಕಳು ಇಷ್ಟ ಪಡುತ್ತಾರೆಶಿಕ್ಷಕರೂ,ತಮ್ಮದೇ ಆದ ಆಪ್‌ಗಳನ್ನು ಅಭಿವೃದ್ಧಿ ಪಡಿಸಿ,ತಮ್ಮ ವಿದ್ಯಾರ್ಥಿಗಳಿಗೆ ತಮ್ಮದೇ ಶೈಲಿಯಲ್ಲಿ ಕಲಿಸಬಹುದು.ಈ ಡಿಜಿಟಲ್ ಕಲಿಕೆಯಿಂದ ಶಿಕ್ಷಕರ ಸ್ಥಾನಮಾನಕ್ಕೇನೂ ಪೆಟ್ಟು ಬೀಳದು,ನಿಜವಾಗಿ ಹೇಳಬೇಕಾದರೆ,ಅವರ<br />
ಬಗ್ಗೆ ಮಕ್ಕಳ ಅಭಿಮಾನ ಹೆಚ್ಚುತ್ತದೆ.<br />
<br />
<br />
ಇಂಟ‌ರ್ನೆಟ್‌ನಲ್ಲಿ ಅಂಕಣ ಬರಹಗಳು: http://ashok567.blogspot.comನಲ್ಲಿ ಲಭ್ಯ.<br />
<b>*ಅಶೋಕ್‌ಕುಮಾರ್ ಎ</b><br />
<div>
<br /></div>
</div>
</body>
</html>