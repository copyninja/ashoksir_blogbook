
<html>
<body>
<h1>ಕಂಪ್ಯೂಟರಿನಲ್ಲಿ ಜೀವನದ ಪ್ರತಿಕ್ಷಣ ದಾಖಲು</h1>
<a href="http://1.bp.blogspot.com/_PU7BmR35lao/SsA4Q-rz3DI/AAAAAAAABAk/NRhhVmKr2kQ/s1600-h/gordon.bell.ctsy.jpg"><img alt="" border="0" id="BLOGGER_PHOTO_ID_5386367018690927666" src="http://1.bp.blogspot.com/_PU7BmR35lao/SsA4Q-rz3DI/AAAAAAAABAk/NRhhVmKr2kQ/s400/gordon.bell.ctsy.jpg" style="margin: 0pt 10px 10px 0pt; float: left; cursor: pointer; width: 292px; height: 219px;" /></a><br /><span style="font-weight: bold;">ಕಂಪ್ಯೂಟರಿನಲ್ಲಿ ಜೀವನದ ಪ್ರತಿಕ್ಷಣ ದಾಖಲು</span><br /><br /><div style="text-align: justify;">ಗಾರ್ಡನ್ ಬೆಲ್ ಎನ್ನುವ ಅಸಾಮಿ ತನ್ನ ಜೀವನದ ಪ್ರತಿಕ್ಷಣವನ್ನೂ ಕಂಪ್ಯೂಟರಿನಲ್ಲಿ ದಾಖಲಿಸಿಕೊಳ್ಳುವ ಯತ್ನ ಮಾಡುತ್ತಿದ್ದಾರೆ.ಮೈಕ್ರೋಸಾಫ್ಟಿನ ಈ ಸಂಶೋಧಕ ತಾನು ಭೇಟಿಯಾಗುವ ಜನರ,ಜತೆ ಆಡುವ ಪ್ರತಿ ಮಾತನ್ನೂ ದಾಖಲಿಸಿಕೊಳ್ಳುತ್ತಾರೆ.ಅವರ ಚಿತ್ರಗಳು ಮತ್ತು ವೀಡಿಯೋ ಕೂಡಾ ಕಂಪ್ಯೂಟರ್ ಸ್ಮರಣಕೇಂದ್ರದಲ್ಲಿ ಉಳಿಸಿಕೊಳ್ಳುತ್ತಾರೆ.ಹೀಗೆ ಕಳೆದ ಹತ್ತು ವರ್ಷಗಳಿಂದ ನಡೆಸಿಕೊಂಡು ಬರುತ್ತಿರುವುದರಿಂದ ಅವರ ಜೀವನವು ಕಂಪ್ಯೂಟರಿನಲ್ಲಿ ಉಳಿದುಕೊಂಡಿದೆ.ಈ ದಾಖಲೆಯಲ್ಲಿ ಬೇಕಾದ ಅಂಶಕ್ಕಾಗಿ ಹುಡುಕಬಹುದು.ಅವರು ತೆತ್ತಿರುವ ಬಿಲ್‌ಗಳ ಚಿತ್ರಗಳು,ವೈದ್ಯಕೀಯ ದಾಖಲೆಗಳು ಮತ್ತು ಪತ್ರಗಳು ಹೀಗೆ ಎಲ್ಲವೂ ಕಂಪ್ಯೂಟರಿನಲ್ಲಿ ಇಟ್ಟುಕೊಂಡಿದ್ದಾರೆ.ವಸ್ತುಶ: ಅವರು ಏನನ್ನೂ ನೆನಪಿನಲ್ಲಿ ಇಟ್ಟುಕೊಳ್ಳಬೇಕಿಲ್ಲ.ಕಂಪ್ಯೂಟರ್ ಸಹಾಯ ಪಡೆದು ಬೇಕಾದ್ದನ್ನು "ನೆನಪಿಸಿ"ಕೊಳ್ಳುವ ಸೌಕರ್ಯ ಅವರಿಗಿದೆ.ಅವರ ಈ ಕಳೆದ ಹತ್ತು ವರ್ಷದ ಜೀವನ ಸುಮಾರು ಮುನ್ನೂರೈವತ್ತು ಗಿಗಾಬಿಟ್‌ಗಳಷ್ಟಾಗಿದೆ.2020ರ ವೇಳೆಗೆ ಪ್ರತಿಯೋರ್ವ ವ್ಯಕ್ತಿಯ ಜೀವನವೂ ಕಂಪ್ಯೂಟರಿನಲ್ಲಿ ದಾಖಲಿಸಲ್ಪಡಬಹುದು ಎಂದು ಗಾರ್ಡನೆ ಬೆಲ್ ಭಾವಿಸುತ್ತಾರೆ.<br /></div>------------------------------------------------------------------------------------------------<br /><span style="font-weight: bold;">ಹೊಂಡ ಯುನಿಸೈಕಲ್</span><a href="http://media3.washingtonpost.com/wp-dyn/content/photo/2009/09/24/PH2009092400151.jpg"><img alt="" border="0" src="http://media3.washingtonpost.com/wp-dyn/content/photo/2009/09/24/PH2009092400151.jpg" style="margin: 0pt 10px 10px 0pt; float: left; cursor: pointer; width: 279px; height: 420px;" /></a><br /><br /><div style="text-align: justify;">ಹೊಂಡ ಕಂಪೆನಿಯ ಯುನಿಸೈಕಲ್ ಎನ್ನುವುದು ಎಡ-ಬಲ,ಹಿಂದೆ-ಮುಂದೆ ಮತ್ತು ಕೋನದಲ್ಲಿ ಚಲಿಸಬಲ್ಲ ವಾಹನವಾಗಿದೆ.ಎದುರು ನಡೆದು ಸಾಗುತ್ತಿರುವವರ ಕಣ್ಣಿನ ಮಟ್ಟದಲ್ಲಿ ಸವಾರಿ ಮಾಡುತ್ತಿರುವವನ ತಲೆ ಬರುವಂತೆ ತುಸು<br /> ಎತ್ತರದ ಸೀಟನ್ನು ಇದರಲ್ಲಿ ಒದಗಿಸಲಾಗಿದೆ.ಇದರಲ್ಲಿ ಸವಾರಿ ಮಾಡುವಾಗ,ಸಮತೋಲನ ಉಳಿಸಿಕೊಳ್ಳಲು ವಿಶಿಷ್ಟ ವ್ಯವಸ್ಥೆ ವಾಹನದಲ್ಲೇ ಲಭ್ಯವಿದೆ.ಸವಾರಿ ಮಾಡುತ್ತಿರುವವನು ಹೆಚ್ಚು ಪ್ರಯತ್ನ ಪಡದೇ ಸಮತೋಲನ ಸಾಧಿಸಬಹುದು ಎನ್ನುವುದು ಪ್ಲಸ್‌ಪಾಯಿಂಟ್.<br /><span style="font-weight: bold;">*ಅಶೋಕ್‌ಕುಮಾರ್ ಎ</span><br /></div>
</body>
</html>