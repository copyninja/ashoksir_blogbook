* ಸೂಪರ್ ಮೂನ್:ಜಪಾನ್ ಭೂಕಂಪಕ್ಕೆ ಸಂಬಂಧವಿಲ್ಲ

*ಸೂಪರ್ ಮೂನ್:ಜಪಾನ್ ಭೂಕಂಪಕ್ಕೆ ಸಂಬಂಧವಿಲ್ಲ*

ಭೂಮಿ ಹಾಗು ಚಂದ್ರಪಥಗಳು ಮಾರ್ಚ್ ಹತ್ತೊಂಭತ್ತರಂದು ಅತ್ಯಂತ ನಿಕಟವಾಗಿ ಬಂದು,ಭೂಮಿ
ಹಾಗು ಚಂದ್ರನ ಕಾಂತೀಯ ಬಲಗಳ ಘರ್ಷಣೆಯಿಂದ ಭೂಮಿಯಲ್ಲಿ ವಿಪತ್ತು ಸಂಭವಿಸಬಹುದು ಎನ್ನುವ
ಗುಮಾನಿ ಜನರಲ್ಲಿ ಮೂಡಿದೆ.ಆದರೆ ಜಪಾನಿನಲ್ಲಿ ಭೂಕಂಪ,ಸುನಾಮಿಗಳು ಹತ್ತೊಂಭತ್ತನೇ
ತಾರೀಕಿನ ಮುಂಚೆಯೇ ಆಗಿದೆ-ಮಾತ್ರವಲ್ಲದೆ,ಭೂಮಿಯ ಮೇಲೆ ಚಂದ್ರನ ಪ್ರಭಾವ ಅತಿ ಕಡಿಮೆ
ಇದ್ದ ಸಮಯದಲ್ಲೇ,ಈ ಭೂಕಂಪ ಸಂಭವಿಸಿದೆ ಎಂದು ವಿಜ್ಞಾನಿಗಳು ಖಚಿತ ಪಡಿಸಿದ್ದಾರೆ.

--------------------------------------

*ಫೇಸ್‌ಬುಕ್ಕಿನಲ್ಲಿ ಚಲನಚಿತ್ರ*

[[https://lh6.googleusercontent.com/-5i1g2oROdII/TX1bf9yZwTI/AAAAAAAABcQ/NXXPKE-vbjY/s1600/batman.jpg][[[https://lh6.googleusercontent.com/-5i1g2oROdII/TX1bf9yZwTI/AAAAAAAABcQ/NXXPKE-vbjY/s320/batman.jpg]]]]

ವಾರ್ನರ್ ಬ್ರದರ್ಸ್ ಸಂಸ್ಥೆ ಹಾಲಿವುಡ್ ಚಿತ್ರ ನಿರ್ಮಾಣ ಸಂಸ್ಥೆಗಳಲ್ಲೊಂದು.ತನ್ನ ಆಯ್ದ
ಚಲನಚಿತ್ರಗಳನ್ನು ಫೇಸ್‌ಬುಕ್‌ನ ಬಳಕೆದಾರರಿಗೆ ಒದಗಿಸಲದು ತೀರ್ಮಾನಿಸಿದೆ.ಮೂರು ಡಾಲರು
ತೆತ್ತರೆ,ಮೂರು ದಿನಗಳೊಳಗೆ,ಚಿತ್ರ ವೀಕ್ಷಣೆಯನ್ನು ಆನ್‌ಲೈನಿನಲ್ಲಿ ಮಾಡಲು
ಬಳಕೆದಾರನಿಗೆ ಸಾಧ್ಯವಾಗಲಿದೆ.ಮೊದಲಾಗಿ ಬ್ಯಾಟ್‌ಮನ್ ಸರಣಿಯ ಡಾರ್ಕ್ ನೈಟ್ ಚಿತವು
ವೀಕ್ಷಣೆಗೆ ಲಭ್ಯವಾಗಲಿದೆ.ಸಂಗೀತ ಕಂಪೆನಿಗಳು ಕಾಪಿ ರೈಟ್ ಕಾಯಿದೆಯ ಉಲ್ಲಂಘನೆಯ ಕಾರಣ
ಅಂತರ್ಜಾಲದ ಪೈರಸಿ ಸಮಸ್ಯೆಗೆ ತುತ್ತಾದುದು ಈಗ ಹಳೆಯ ಕತೆ.ವಾರ್ನಸ್ ಬ್ರದರ್ಸ್
ಕಂಪೆನಿಗೆ ಈ ಕಹಿ ಘಟನೆಗಳ ಅರಿವಿದ್ದರೂ,ಮಾರುಕಟ್ಟೆ ವಿಸ್ತರಣೆಗೆ,ಡಿಜಿಟಲ್ ಹಂಚಿಕೆಯ
ಹಾದಿ ಹಿಡಿಯುವ ತನ್ನ ನಿರ್ಧಾರದ ಭಾಗವಾಗಿ,ಈ ಹೊಸ ಜಾಡನ್ನು ಹಿಡಿಯಲದು ತೀರ್ಮಾನಿಸಿದೆ.

-----------------------

*ಜಪಾನ್:ಭೂಕಂಪದಿಂದ ಕನಿಷ್ಠ ಹಾನಿ*

ತೀವ್ರ ಭೂಕಂಪಾನಂತರವೂ ಜಪಾನಿನ ಬಹುತೇಕ ಕಟ್ಟಡಗಳು ಮತ್ತು ಸೇತುವೆಗಳು
ಕುಸಿದಿಲ್ಲ.ಭೂಕಂಪ ನಿರೋಧ ತಂತ್ರಜ್ಞಾನದಿಂದ ನಿರ್ಮಿಸಿದ ಕಟ್ಟಡಗಳು ಆಳವಾದ ತಳಪಾಯ
ಮತ್ತು ಆಘಾತವನ್ನು ತಾಳಿಕೊಳ್ಳುವಂತಹ ರಚನೆಗಳನ್ನು ಬಳಸಿ ನಿರ್ಮಿಸಿದ ಕಾರಣ ಇದು
ಸಾಧ್ಯವಾಗಿದೆ.ತೊಂಭತ್ತರ ದಶಕದ ಮಧ್ಯ ಭಾಗದಲ್ಲಿ ಸಂಭವಿಸಿದ ಭೂಕಂಪದಿಂದ,ಜಪಾನಿನಲ್ಲಿ
ಸುಮಾರು ಆರೂವರೆ ಸಾವಿರ ಜನ ಪ್ರಾಣ ಕಳೆದುಕೊಂಡ ನಂತರ,ಜಪಾನಿನಲ್ಲಿ ಕಟ್ಟಡ ರಚನೆಯಲ್ಲಿ
ಹೊಸ ತಂತ್ರಜ್ಞಾನಗಳ ಬಳಕೆಗೆ ಒತ್ತು ನೀಡಿದ ಕಾರಣ,ಇದು ಸಾಧ್ಯವಾಗಿದೆ.ಸುನಾಮಿ ಬಗ್ಗೆ
ಮುನ್ಸೂಚನೆ ನೀಡುವ ಅತ್ಯಾಧುನಿಕ ವ್ಯವಸ್ಥೆಯನ್ನೂ ಜಪಾನ್ ಸ್ಥಾಪಿಸಿದೆ.ಜಪಾನಿನ ನೌಕಾ
ಪಡೆ ವ್ಯವಸ್ಥಿತವಾಗಿ,ಸುನಾಮಿ ಅಥವಾ ತುರ್ತು ಸ್ಥಿತಿಯಲ್ಲಿ ಸನ್ನದ್ಧವಾಗಿರಲು
ತಾಲೀಮುಗಳನ್ನು ಮಾಡಿ,ಸರ್ವಸನ್ನದ್ಧವಾಗಿದೆ.ಹೀಗಾಗಿ,ಸುನಾಮಿಯಿಂದಲೂ ಹೆಚ್ಚಿನ
ಹಾನಿಯಾಗುವುದು ತಪ್ಪಿರಬಹುದು ಎಂದು ಆರಂಭಿಕ ವರದಿಗಳು ಖಚಿತ ಪಡಿಸಿವೆ.

----------------------------------

*ತುಷಾರ:ವಾರ್ಷಿಕ ಚಂದಾ ಗೆಲ್ಲಿ!*

ಈ ಪ್ರಶ್ನೆಗಳಿಗೆ ಸರಿಯುತ್ತರ ಕಳುಹಿಸಿ,ತುಷಾರ ಮಾಸಿಕದ ವಾರ್ಷಿಕ ಚಂದಾ ಗೆಲ್ಲಿ!
ಬಹುಮಾನ ಪ್ರಾಯೋಜಿಸಿದವರು ಉಡುಪಿ ಬ್ರಹ್ಮಗಿರಿಯ ಡಾ.ಶ್ರೀನಿವಾಸ್
ರಾವ್,ಪ್ರೊಫೆಸರ್,ನಿಟ್ಟೆ.

*ಕಂಪ್ಯೂಟರ್ ಕೀಬೋರ್ಡ್,ಮೌಸ್ ತಪ್ಪು ಬಳಕೆಯಿಂದ ಬರುವ ಆರೋಗ್ಯ ಸಮಸ್ಯೆ ಏನು?

*ಭಾರತೀಯ ಭಾಷೆಗಳನ್ನು ಬಳಸಲು ಲೀನಕ್ಸ್ ಆಪರೇಟಿಂಗ್ ವ್ಯವಸ್ಥೆಯಲ್ಲಿ ಬಳಸಬಹುದಾದ
ವ್ಯವಸ್ಥೆ ಯಾವುದು?

(ಉತ್ತರಗಳನ್ನು nistantusansaara@gmail.comಗೆ ಮಿಂಚಂಚೆ ಮಾಡಿ,ವಿಷಯ:NS22
ನಮೂದಿಸಿ.)

ಕಳೆದ ವಾರದ ಸರಿಯುತ್ತರಗಳು:

*ಲೀನಕ್ಸ್ ಮೂಲದ ಸ್ಮಾರ್ಟ್ ಫೋನ್ ಆಪರೇಟಿಂಗ್ ವ್ಯವಸ್ಥೆ ಆಂಡ್ರಾಯಿಡ್.

*ನಮ್ಮಲ್ಲಿ ಬಳಕೆಯಾಗುವ ಮತದಾನ ಯಂತ್ರದ ಅತ್ಯುತ್ತಮ ಗುಣಗಳಲ್ಲಿ ಪ್ರಮುಖವಾದದ್ದೆಂದರೆ
ಬ್ಯಾಟರಿ ಚಾಲಿತ.ಬಹುಮಾನ ಗೆದ್ದವರು ಯಶಸ್ವಿನಿ,ಬೆಂಗಳೂರು.ಅಭಿನಂದನೆಗಳು.

-------------------------------------------------

ಓದಲು ಪ್ರೇರೇಪಿಸುವ ತಾಣ

http://www.goodreads.com ಅಂತರ್ಜಾಲ ತಾಣವು ಉತ್ತಮ ಪುಸ್ತಕಗಳನ್ನು ಓದಲು ಜನರನ್ನು
ಪ್ರೇರೇಪಿಸುವ ಉದ್ದೇಶವನ್ನು ಹೊಂದಿದ ಅಂತರ್ಜಾಲ ತಾಣವಾಗಿದೆ.ಇಲ್ಲಿ ಜನರು ತಾವು ಓದಿದ
ಪುಸ್ತಕಗಳ ಜಾಡು ಹಿಡಿದಿಡಲು ಅನುಕೂಲಕರವಾಗಿದೆ.ಹಾಗೆಯೇ,ತಮ್ಮ ಮಿತ್ರರಿಂದ ಪುಸ್ತಕ
ಓದಿಗೆ ಸಲಹೆ ಪಡೆಯಲು,ತಾವು ಸ್ವತ: ಓದಿದ ಪುಸ್ತಕಗಳನ್ನು ಇತರರಿಗೆ ಶಿಫಾರಸು ಮಾಡಲೂ
ಕೂಡಾ ಅಂತರ್ಜಾಲ ತಾಣ ಅನುಕೂಲ ಕಲ್ಪಿಸುತ್ತದೆ.ತಾಣವು Discovereads.com ಎಂಬ
ಇನ್ನೊಂದು ತಾಣವನ್ನು ತನ್ನದಾಗಿಸಿಕೊಂಡಿದೆ.Discovereads.com ಜನರೋದುವ
ಪುಸ್ತಕಗಳು,ಅವರು ಇತರತಿಗೆ ಮಾಡಿದ ಶಿಫಾರಸ್ಸು ಇವುಗಳ ಮೇಲೆ ಕಣ್ಣಿರಿಸಿ,ಅವುಗಳ
ಮುಖಾಂತರ ಉತ್ತಮ ಪುಸ್ತಕಗಳನ್ನು ಶಿಫಾರಸು ಮಾಡುತ್ತದೆ.

-----------------------------------------

*ಕಾರು ನಿಯಂತ್ರಣಕ್ಕೆ ಐಪ್ಯಾಡ್*

ಐಪ್ಯಾಡ್ ಮೂಲಕ ಕಾರು ಚಲಾವಣೆಗೆ ನೆರವು,ಉಪಗ್ರಹ ಆಧಾರಿತ ಪಥದರ್ಶನ,ಕಾರಿನೊಳಗೆ
ಮನರಂಜನೆಗೆ ಐಪ್ಯಾಡ್ ಬಳಕೆ ಇವು ಮುಂದಿನ ಪೀಳಿಗೆಯ ವಾಹನಗಳಲ್ಲಿ ಸಾಮಾನ್ಯವಾಗುವ
ಸೂಚನೆಗಳು,ಜಿನೇವಾದಲ್ಲಿ ನಡೆದ ಅಟೊಮೋಬೈಲ್ ಪ್ರದರ್ಶನದ ವೇಳೆಸಿಕ್ಕಿವೆ.ಇಂತಹ ಸಾಧನಗಳ
ಬಳಕೆ ಇದೀಗಲೇ ವಿಪರೀತವಾಗಿ,ಅವುಗಳ ಕಾರಣ,ಚಾಲಕರ ಗಮನ ರಸ್ತೆಯಿಂದ ಬೇರೆಡೆ ಹೆಚ್ಚಾಗಿ
ಹರಿದು,ಅಪಘಾತಗಳು ಹೆಚ್ಚಾಗಿವೆ ಎಂಬ ದೂರುಗಳು ಈಗಾಗಲೇ ಇವೆ.ಆದರೆ ಗ್ರಾಹಕರು ಹೆಚ್ಚು
ಆಧುನಿಕ ಕಾರುಗಳನ್ನು ಅಪೇಕ್ಷಿಸುವ ಕಾರಣ,ಐಪ್ಯಾಡ್ ಅಂತಹ ಜನಪ್ರಿಯ
ಸಾಧನಗಳನ್ನು,ವಾಹನಗಳಲ್ಲಿ ಸೇರಿಸದೇ ಇರಲು ಜನಪ್ರಿಯ ಕಾರು ತಯಾರಕರು ಸಿದ್ಧರಿಲ್ಲ.ರಸ್ತೆ
ಬಳಕೆದಾರರನ್ನು ದೇವರೇ ಕಾಪಾಡಬೇಕು ಅಂದಿರಾ?

-----------------------------------------

*ವೈ-ಫೈ:ಕೇಬಲ್‌ಗೆ ಹೋಲಿಸಿದರೆ ನಿಧಾನ*

ನಿಸ್ತಂತು ಸಂಪರ್ಕದ ಮೂಲಕ ಅಂತರ್ಜಾಲ ಸಂಪರ್ಕ ಅನುಕೂಲಕರ-ಆದರೆ ಕೇಬಲ್ ಮೂಲಕ ಪಡೆವ
ಸಂಪರ್ಕಕ್ಕೆ ಹೋಲಿಸಿದರೆ,ಅದು ಶೇಕಡಾ ಮೂವತ್ತರಷ್ಟು ನಿಧಾನವಾಗುತ್ತವೆ.ಆದರೆ ಹೆಚ್ಚಿನ
ಬಳಕೆದಾರರು,ಮಿಂಚಂಚೆ ಮತ್ತು ಅಂತರ್ಜಾಲ ತಾಣಗಳನ್ನು ಜಾಲಾಡಲು ಅಂತರ್ಜಾಲ
ಬಲಸುವುದರಿಂದ,ಇದನ್ನು ಗಮನಿಸಲಾರರು.ಕಡತಗಳನ್ನು ಇಳಿಸಿಕೊಳ್ಳುವಾಗಲಷ್ಟೇ, ಅಂತರ್ಜಾಲ
ನಿಧಾನವಾಗುವುದು ಗಮನಕ್ಕೆ ಬಂದೀತು.

-------------------------------------

*ಟ್ವಿಟರ್ ಚಿಲಿಪಿಲಿ*

*ನರಕವಾಸಿ ಗಂಡಸು ತನ್ನ ಪತ್ನಿಗೆ ಮೊಬೈಲ್ ಕರೆ ಮಾಡಿದ ನಂತರ ಕಾಲ್‌ಸೆಂಟರಿನಲ್ಲಿ ಕರೆಗೆ
ದರವೆಷ್ಟು ಎಂದು ವಿಚಾರಿಸಿದಾಗ"ನರಕದಿಂದ ನರಕಕ್ಕೆ ಕರೆ ಉಚಿತ"ಎಂದುತ್ತರ ಬಂತು!

*ನಮ್ಮನ್ನು ಅಪೇಕ್ಷಿಸುವವರನ್ನು ನಾವು ಉಪೇಕ್ಷಿಸುತ್ತೆವೆ-ನಮ್ಮನ್ನು
ಉಪೇಕ್ಷಿಸುವವರನ್ನು ಅಪೇಕ್ಷಿಸುವುದೇ ಜೀವನದ ವೈಚಿತ್ರ್ಯ!

*ಯುಪಿಎ ಚಿತ್ರ:7 ಸ್ಕ್ಯಾಮ್ ಮಾಫ್!

 [[http://74.127.61.106/epaper/ViewPDf.aspx?Id=17529][*udayavani*]]
 **ಅಶೋಕ್‌ಕುಮಾರ್ ಎ*
