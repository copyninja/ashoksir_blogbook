* ಕಂಪ್ಯೂಟರ್‍ ಮೂಲಕ ಹೆತ್ತವರ ಕ್ಷೇಮ ಸಮಾಚಾರ ಅರಿಯುವ ಮಕ್ಕಳು!

ಕಂಪ್ಯೂಟರ್‍ ಮೂಲಕ ಹೆತ್ತವರ ಕ್ಷೇಮ ಸಮಾಚಾರ ಅರಿಯುವ ಮಕ್ಕಳು!
ಅಮೆರಿಕಾದಲ್ಲಿ ಮಕ್ಕಳು ತಂದೆತಾಯಂದಿರ ಜತೆ ವಾಸಿಸುವುದು ಅಪರೂಪವಂತೆ. ಆದರೂ ಹೆತ್ತವರ
ಕ್ಷೇಮ ಸಮಾಚಾರ ಅರಿಯುವ ಕಾತರ ಅವರಿಗಿರುತ್ತದೆ. ಕೆಲವೊಮ್ಮೆ ಹೆತ್ತವರು ರೋಗ
ಪೀಡಿತರಾಗಿ, ನಡೆದಾಡಲು ತ್ರಾಸ ಪಡುತ್ತಿದ್ದರೂ,ಅವರಿಂದ ದೂರವಾಗಿರುವ ಮಕ್ಕಳು,ಹೆತ್ತವರ
ಬಗ್ಗೆ ಕಣ್ಣಿಡಲು ತಂತ್ರಜ್ಞಾನವನ್ನು ಬಳಸುವುದು ಅನಿವಾರ್ಯವಾಗುವ
ಪರಿಸ್ಥಿತಿಯಿದೆ.ದಾದಿಯರನ್ನು ನೇಮಿಸಿ,ಅವರ ಶುಶ್ರೂಷೆ ಮೇಲೆ ನಿಗಾ ಇಡುವುದು ನಮ್ಮಲ್ಲಿ
ಸಾಧ್ಯವಾದರೂ ಅಲ್ಲಿ ಅದಕ್ಕೆ ಭಾರೀ ವೆಚ್ಚ ಆಗುವುದರಿಂದ, ತಂತ್ರಜ್ಞಾನದ ಬಳಕೆ
ಸಾಮಾನ್ಯವಾಗಿ ಬಿಟ್ಟಿದೆ.ಅಂತರ್ಜಾಲ ಮೂಲಕ ಅಪ್ಪಂದಿರ ಮೇಲೆ ಕಣ್ಣಿಡುವ ಮಕ್ಕಳು
ವರ್ಜೀನಿಯಾದಲ್ಲಿ ನಡೆದಾಡಲು ಕಷ್ಟ ಪಡುವ ತಮ್ಮ ಹೆತ್ತವರ ಕ್ಷೇಮ ಸಮಾಚಾರವನ್ನು ಅವರಿಗೆ
ತ್ರಾಸ ಕೊಡದೇ ಅರಿಯುವ ವ್ಯವಸ್ಥೆ ಮಾಡಿಕೊಂಡವರಿದ್ದಾರೆ.ಬೆಳಗ್ಗೆ ಎದ್ದೊಡನೆ, ನಿಗದಿತ
ವೆಬ್ ತಾಣವನ್ನು ಸಂಪರ್ಕಿಸಿದರೆ,ಹೆತ್ತವರು ಕಕ್ಕಸಿಗೆ ಹೋಗಿದ್ದಾರೋ, ಅವರು ಅಲ್ಲಿಂದ
ವಾಪಸ್ಸು ಬಂದಿದ್ದಾರೋ,ಹೋಗಿ ಬರುವಾಗ ಅವರಿಗೆ ತೊಂದರೆಯಾಗಿತ್ತೆ ಎಂಬ ಸಂಗತಿ ಮಕ್ಕಳಿಗೆ
ತಿಳಿಯುತ್ತದೆ.ಮನೆಯ ತುಂಬೆಲ್ಲಾ ಹರಡಿರುಬ ಸಂವೇದಕಗಳು ವ್ಯಕ್ತಿ ನಡೆದಾಡಿದುದನ್ನು
ಗ್ರಹಿಸಿ, ಅಂತರ್ಜಾಲದ ತಾಣಕ್ಕೆ ಬಿತ್ತರಿಸಿರುತ್ತವೆ.ಹಾಸಿಗೆ ಬಿಟ್ಟೇಳದಿದ್ದರೆ ಇ-ಮೇಲ್
ಕಳುಹಿಸುವ ವ್ಯವಸ್ಥೆ ನಿಗದಿತ ಸಮಯದಲ್ಲಿ ರೋಗಿ ಹಾಸಿಗೆ ಬಿಟ್ಟೇಳದಿದ್ದರೆ ಅಥವಾ ಅವರು
ಸ್ನಾನದ ಕೋಣೆಗೆ ಹೋಗಿ ತುಸು ಹೊತ್ತಿನಲ್ಲಿ ಮರಳಿ ಬಾರದಿದ್ದರೆ, ಅವರ ಸಂಬಂಧಿಕರಿಗೆ
ಇ-ಮೇಲ್ ಕಳುಹಿಸಿ ಅವರನ್ನು ಎಚ್ಚರಿಸುವ ವ್ಯವಸ್ಥೆಗಳು ಲಭ್ಯ.ಆದರೆ ಉದಾಸೀನದಿಂದ ರೋಗಿ
ಏಳದಿದ್ದರೂ ಇ-ಮೇಲ್ ಹೋಗಿ ಅವಾಂತರವಾಗುವುದೂ ಇಲ್ಲವೆಂದಲ್ಲ!ಇ-ನೇಬರ್‍ ಎಂಬ ಹೆಸರಿನ
ಇನ್ನೊಂದು ವ್ಯವಸ್ಥೆ, ರೋಗಿ ಸಾಮಾನ್ಯಕ್ಕಿಂತ ಹೆಚ್ಚು ಕಾಲ ಜಡನಾಗಿದ್ದರೆ ಎಸ್ ಎಂ ಎಸ್
ಸಂದೇಶ ಕಳುಹಿಸಿ ಎಚ್ಚರಿಸುವುದೂ ಇದೆ.ಸ್ಮಾರ್ಟ್ ಔಷಧ ಕಪಾಟು! ಚಿಕಾಗೋದ ಆಕ್ಸೆಂಚುವೇಟ್
ಲ್ಯಾಬ್ ಬುದ್ಧಿವಂತ ಕಪಾಟನ್ನು ಅಭಿವೃದ್ಧಿ ಪಡಿಸಿದೆ.ಇದರಲ್ಲಿ ಒಂದು ಬಾಗಿಲಿಗೆ ಕನ್ನಡಿ
ಅಳವಡಿಸಿದ್ದರೆ,ಇನ್ನೊಂದಕ್ಕೆ ಕಂಪ್ಯೂಟರ್‍ ತೆರೆ ಅಳವಡಿಸಲಾಗಿದೆ. ಮದ್ದಿನ ಬಾಟಲಿಗಳ
ಪಕ್ಕ ಸಂವೇದಕಗಳಿವೆ ಹೀಗಾಗಿ ರೋಗಿ ಬಾಟಲನ್ನು ತೆಗೆದರೆ, ಕಂಪ್ಯೂಟರ್‍ ವ್ಯವಸ್ಥೆ ತಕ್ಷಣ
ಅವನು ನಿಗದಿತ ಔಷಧಿ ತೆಗೆದನೋ ಅಥವಾ ಬೇರೆಯ ಬಾಟಲು ತೆಗೆದನೋ ಎಂದು ತಿಳಿದುಕೊಂಡು,
"ಅಯ್ಯಾ,ನೀನು ತೆಗೆದು ಕೊಂಡದ್ದು ತಪ್ಪು ಬಾಟಲಿ", ಎಂದು ಧ್ವನಿ ಹೊರಡಿಸಿ
ಎಚ್ಚರಿಸುತ್ತದೆ. ಅದೇ ಆತ ಸರಿಯಾದ ಔಷಧಿ ತಗೆದುಕೊಂಡಿದ್ದರೆ,ಆತನನ್ನು
ಅಭಿನಂದಿಸುತ್ತದೆ.ಪತ್ತೇದಾರ ಹಾಸಿಗೆ! ಮಿನ್ನೆಸೋಟಾದ ಹೃದಯ ರೋಗಿಯೋರ್ವ ಉಪಯೋಗಿಸುವ
ಹಾಸಿಗೆ ಒಂದು ಸಾವಿರ ಡಾಲರುಗಳದ್ದು. ಅದರ ತುಂಬೆಲ್ಲಾ ಸಂವೇದಕಗಳಿವೆ. ಹಾಗಾಗಿ ರೋಗಿಯ
ಹೃದಯ ಬಡಿತ ಮತ್ತು ನಿದ್ರೆಯ ಸ್ಥಿತಿಯ ಬಗ್ಗೆ ಅದು ಸತತವಾಗಿ ಕಣ್ಣಿಡುತ್ತದೆ.ಮನೆಯೇ
'ಮಂತ್ರಾ'ಲಯ! ಮನೆಯ ಮೂಲೆ ಮೂಲೆಯಲ್ಲೂ ಸಂವೇದಕ, ಕ್ಯಾಮರಾಗಳಿರಿಸಿ, ಔಷಧದ ಕಪಾಟುಗಳಿಗೂ
ಕಂಪ್ಯೂಟರ್‍ ಸಂಪರ್ಕ ಏರ್ಪಡಿಸಿ, ವೃದ್ಧರ ಚಲನವಲನಗಳನ್ನು ಕಣ್ಣರಿಸುವ ಪ್ರಯೋಗಾತ್ಮಕ
ಮನೆಯನ್ನು ಜಾರ್ಜಿಯಾದಲ್ಲಿ ಕಟ್ಟಲಾಗಿದೆ.ಸಮಯಕ್ಕೆ ಸರಿಯಾಗಿ ಸರಿಯಾದ ಔಷಧ
ಸೇವಿಸಲಾಗಿದೆಯೋ,ರೋಗಿಯ ಎಷ್ಟು ಚಟುವಟಿಕೆಯಿಂದ ದಿನ ಕಳೆದ ಎನ್ನುವ ವಿವರಗಳೆಲ್ಲವೂ
ದಾಖಲಾಗುವ ವ್ಯವಸ್ಥೆ ಇಲ್ಲಿದೆ.ತಮ್ಮ ಆರೋಗ್ಯದ ಕಡೆ ಸಂಬಂಧಿಸಿದವರು
ಕಣ್ಣಿಡುತ್ತಾರೆನ್ನುವ ತಿಳುವಳಿಕೆಯ ಕಾರಣ ಹಿರಿಯ ನಾಗರಿಕರು ತಮ್ಮ ದಿನಗಳನ್ನು
ಆತಂಕವಿಲ್ಲದೆ ಕಳೆಯಲು ಸಾಧ್ಯವಾಗುತ್ತದೆ. ದಿನಕ್ಕೆ ಸರಿಸುಮಾರು ಆರು ಸಾವಿರ ಜನರು
ಅರುವತ್ತರ ಪ್ರಾಯಕ್ಕೆ ಕಾಲಿಡುವ ಕಾರಣ, ಒಟ್ಟು ಜನಸಂಖ್ಯೆಯ ಬಹುಪಾಲು ಜನರು
ವೃದ್ಧಾಪ್ಯಕ್ಕೆ ಕಾಲಿಡುವ ಘಟ್ಟದಲ್ಲಿರುವ ಅಮೆರಿಕಾವು ವೃದ್ಧರ ಆರೈಕೆಗೆ ತಂತ್ರಜ್ಞಾನದ
ಬಳಕೆ ಮಾಡಲೇ ಬೇಕಾದ ಪರಿಸ್ಥಿತಿ ಎದುರಿಸುತ್ತಿದೆ.ನೂರು ಕೋಟಿ ದಾಟಿರುವ ನಮ್ಮ
ಜನಸಂಖ್ಯೆಯ ಬಹಳ ಕಡಿಮೆ ಶೇಕಡಾ ಜನರು ವೃದ್ಧಾಪ್ಯಕ್ಕೆ ಕಾಲಿಟ್ಟಿರುತ್ತಾರೆ.ಯುವಕರು
ಮತ್ತು ಮಕ್ಕಳ ಸಂಖ್ಯೆ ಅಧಿಕವಿರುವುದು ನಮಗೆ ವರದಾನವಾಗಿದೆ.*ಅಶೋಕ್
