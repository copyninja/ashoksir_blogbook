* ವಿಂಡೋಸ್ ಪರ ಸರಕಾರಗಳ ಲಾಬಿ!

ಮೈಕ್ರೋಸಾಫ್ಟಿನ ಜನಪ್ರಿಯ ಕಂಪ್ಯೂಟರ್ ಕಾರ್ಯನಿರ್ವಹಣ ತಂತ್ರಾಂಶ ವೈರಸ್
ಬಾಧಿತವಾಗುವುದು ಜಾಸ್ತಿ.ಟೆಕಿಗಳು ಅದು ಕೊಡುವ ಕಿರಿಕಿರಿಗೆ ಬೇಸತ್ತು ಲಿನಕ್ಸ್‌ನಂತಹ
ಮುಕ್ತ ತಂತ್ರಾಂಶದತ್ತ ವಾಲಿ,ವಿಂಡೋಸಿಗೆ ವಿದಾಯ ಹೇಳುತ್ತಿರುವುದು ಸಾಮಾನ್ಯ.
ಜನಸಾಮಾನ್ಯರೂ ಈಗ ಲಿನಕ್ಸ್ ಕಾರನಿರ್ವಹಣಾ ವ್ಯವಸ್ಥೆಗೆ ಶರಣಾಗುತ್ತಿದ್ದಾರೆ. ಆದರೆ
ಮೈಕ್ರೊಸಾಫ್ಟ್ ಕಂಪೆನಿಯು ಜೋರಾಗಿ ಲಾಬಿ ನಡೆಸಿ,ಸರಕಾರಿ ಕಚೇರಿ ಮತ್ತು ಇಲಾಖೆಗಳ
ಕಂಪ್ಯೂಟರೀಕರಣದ ಕಾರ್ಯವನ್ನು ತನ್ನ ಬಗಲಿಗೆ ಹಾಕಿಕೊಂಡು,ಮಾರುಕಟ್ಟೆಯ ಮೇಲೆ ತನ್ನ
ಹಿಡಿತವನ್ನು ಬಿಗಿಯಾಗಿಸಿದೆ.ನಮ್ಮ ಕರ್ನಾಟಕ ಸರಕಾರವೇ ಮೈಕ್ರೋಸಾಫ್ಟಿಗೆ
ಕಂಪ್ಯೂಟರೀಕರಣದ ಕೆಲಸ ಒಪ್ಪಿಸಿದೆ.ಮುಕ್ತ ತಂತ್ರಾಂಶ ಬಳಸಿ ಗಣಕೀಕರಣ ನಡೆದರೆ,ಸರಕಾರ
ತಂತ್ರಾಂಶಕ್ಕಾಗಿ ಹೆಚ್ಚು ಖರ್ಚು ಮಾಡಬೇಕಿಲ್ಲ.ಆದರೆ ಮೈಕ್ರೋಸಾಫ್ಟಿನಂತಹ ಕಂಪೆನಿಯು
ಅಭಿವೃದ್ಧಿ ಪಡಿಸಿದ ತಂತ್ರಾಂಶದ ಮೇಲೆ ಅವಲಂಬಿತವಾದರೆ,ಸರಕಾರದ ಖಜಾನೆಗೆ
ಹೊರೆಯಾಗುವುದರಲ್ಲಿ ಸಂಶಯವೇ ಬೇಡ.ಮಕ್ಕಳಿಗೆ ನೂರು ಡಾಲರಿಗೆ ಲ್ಯಾಪ್‌ಟಾಪ್ ಯೋಜನೆಯೂ ಈ
ಮೈಕ್ರೋಸಾಫ್ಟ್ ಲಾಬಿಗೆ ಬಲಿಯಾಗಿರುವುದು ಹೊಸ ಸುದ್ದಿ.ಮೊದಲಿಗೆ ಅಗ್ಗದ
ಲ್ಯಾಪ್‌ಟಾಪಿನಲ್ಲಿ ಲಿನಕ್ಸ್ ಕಾರ್ಯನಿರ್ವಹಣಾ ತಂತ್ರಾಂಶವನ್ನು ಬಳಸಲು "ಪ್ರತಿ
ಮಗುವಿಗೂ ಲ್ಯಾಪ್‌ಟಾಪ್" ಯೋಜನೆಯ ನಿಖೋಲಾಸ್ ನ್ಯಗ್ರೋಪೊಂಟೆ ನಿರ್ಧರಿಸಿದ್ದರು. ಆದರೆ
ಅವರ ಸರಳ ಲ್ಯಾಪ್‌ಟಾಪ್ ಖರೀದಿಸಲು ಆಶ್ವಾಸನೆ ನೀಡಿದ್ದ ಅಭಿವೃದ್ಧಿಶೀಲ ರಾಷ್ಟ್ರಗಳು
ತಮ್ಮ ಮಾತಿಗೆ ತಪ್ಪಿದುವು.ಇದುವರೆಗೆ ಬರೇ ಆರು ಲಕ್ಷ ಲ್ಯಾಪ್‌ಟಾಪನ್ನು ಸರಕಾರ
ಕೊಂಡಿವೆ.ಈಜಿಪ್ಟ್ ಲ್ಯಾಪ್‌ಟಾಪಿನಲ್ಲಿ ಎಕ್ಸ್‌ಪಿ ಆಪರೇಟಿಂಗ್ ವ್ಯವಸ್ಥೆಯೇ ಬೇಕೆಂ಼ದು
ಪಟ್ಟು ಹಿಡಿದೆದೆ.ಕೊನೆಗೀಗ ಅವುಗಳಲ್ಲಿ ವಿಂಡೋಸ್ ಎಕ್ಸ್‌ಪಿ ಓಎಸ್ ಹಾಕಿಕೊಡಲು
ನ್ಯೆಗ್ರೋಪೋಂಟೆ ಒಪ್ಪಿದ್ದಾರೆ.ಮೈಕ್ರೋಸಾಫ್ಟ್ ಕಂಪೆನಿ ಇವರ ಅಗ್ಗದ ಲ್ಯಾಪ್‌ಟಾಪಿನಲ್ಲಿ
ಎಕ್ಸ್‌ಪಿ ಹಾಕಿಕೊಡಲು ವ್ಯವಸ್ಥೆ ಮಾಡಿದೆ.ಇದರಿಂದ ಲ್ಯಾಪ್‌ಟಾಪ್ ಮತ್ತೆ ಹತ್ತು ಡಾಲರು
ದುಬಾರಿಯಾಗಲಿದೆ.ಒಂದು ಸಮಾಧಾನದ ವಿಷಯವೆಂದರೆ,ಲ್ಯಾಪ್‌ಟಾಪುಗಳಲ್ಲಿ ಎರಡೂ ಓಎಸ್‌ಗಳು
ಲಭ್ಯವಾಗಲಿವೆ.ಬೇಕಾದ ವ್ಯವಸ್ಥೆಯನ್ನು ಆಯಲು ಅವಕಾಶ ಇದೆ.ಬೇಕೆಂದರೆ ಲಿನಕ್ಸ್
ವ್ಯವಸ್ಥೆಯ ಮೂಲಕ ಕಂಪ್ಯೂಟರ್ ಬಳಸಬಹುದು.
*ನೀರು:ಪನ್ನೀರಿಗಿಂತಲೂ ದುಬಾರಿ*
 ಬಾಹ್ಯಾಕೇಶ ಕೇಂದ್ರಗಳಲ್ಲಿ ಗಗನಯಾತ್ರಿಗಳು ವರ್ಷಗಟ್ಟಲೆ ವಾಸಿಸುವುದು ಈಗ
ಸಾಮಾನ್ಯ.ಅಂತಾರಾಷ್ಟ್ರೀಯ ಬಾಹ್ಯಾಕೇಶ ಕೇಂದ್ರದಲ್ಲಿ ವಾಸವಾಗಿರುವ ಗಗನಯಾತ್ರಿಗಳಿಗೆ
ನೀರು ಪೂರೈಸುವುದೇ ವಿಜ್ಞಾನಿಗಳಿಗೆ ಸವಾಲು.ಅವರ ಕುಡಿಯುವ ನೀರಿನ ಅವಶ್ಯಕತೆಯೇ
ಅಲ್ಲದೆ,ಸ್ನಾನ,ಮುಖ ತೊಳೆಯಲು,ಬಟ್ಟೆ ಒಗೆಯಲು ಹೀಗೆ ಎಲ್ಲಾ ಕೆಲಸಕ್ಕೂ ನೀರು ಒದಗಿಸ
ಬೇಕಲ್ಲಾ?ಅದಕ್ಕೇಕೆ ತಲೆಬಿಸಿ-ನೀರನ್ನು ಹೋಗುವಾಗಲೇ ಒಯ್ಯಬಹುದಲ್ಲ ಎಂದಿರಾ? ಇತರ
ಅವಶ್ಯಕ ವಸ್ತುಗಳನ್ನು ಕಳಿಸುವುದು ಅನಿವಾರ್ಯ.ಅದರ ಜತೆಗೆ ನೀರ್‍ಅನ್ನೂ
ಕಳುಹಿಸಿದರೆ,ಬಾಹ್ಯಾಕಾಶ ಯಾನಗಳನ್ನು ಇದಕ್ಕಾಗಿಯೇ ನಡೆಸಬೇಕಾದೀತು. ಅದು ಬಹು
ದುಬಾರಿಯಾಗಬಹುದು.ಹಾಗಾಗಿ ನೀರಿನ ಮರುಬಳಕೆ ಬಗ್ಗೆ ಗಮನಹರಿಸುವುದು ಅನಿವಾರ್ಯ.ಯಾನಿಗಳ
ಮೈಯಿಂದ ಆವಿಯಾಗುವ ಬೆವರನ್ನೂ ಮತ್ತೆ ಸಂಗ್ರಹಿಸಿ,ಅದನ್ನು ಬಳಸುವುದು ಹಿಂದಿನಿಂದಲೂ
ನಡೆದುಬಂದಿದೆ.ಈಗ ಇನೂರೈವತ್ತು ಮಿಲಿಯನ್ ಡಾಲರುಗಳ ಸಾಧನವೊಂದನ್ನು ವಿಜ್ಞಾನಿಗಳು
ಕಂಡುಹಿಡಿದಿದ್ದಾರೆ.ಅದು ಗಗನಯಾನಿಗಳ ಮೂತ್ರವನ್ನೂ ಸ್ವಚ್ಛಗೊಳಿಸಿ ಕುಡಿಯುವ ನೀರಾಗಿ
ಪರಿವರ್ತಿಸಬಲ್ಲುದು.ಶೌಚಾಲಯದ ನೀರ್‍ಅನ್ನು ಆರು ಬಾರಿ ಸಂಸ್ಕರಿಸಿ,ಕುಡಿಯಲೂ ಆಗುವಂತೆ
ಶುದ್ಧೀಕರಿಸಲು ಆ ಯಂತ್ರ ಸಮರ್ಥ!ಗಗನಯಾತ್ರಿಗಳ ಅಗತ್ಯದ ಅರ್ಧಭಾಗ ಈ ಯಂತ್ರವೇ
ಒದಗಿಸಲಿದೆ.
*ರೆಫ್ರಿಜರೇಟರ್
ಟಿವಿ!*[[http://4.bp.blogspot.com/_PU7BmR35lao/SDGUOAC0CKI/AAAAAAAAALw/O3bPuD3OkTY/s1600-h/frigetv.jpg][[[http://4.bp.blogspot.com/_PU7BmR35lao/SDGUOAC0CKI/AAAAAAAAALw/O3bPuD3OkTY/s320/frigetv.jpg]]]]
 ಅಡುಗೆ ಮಾಡುವಾಗಲೂ ಮೆಗಾಸೀರಿಯಲ್‌ಗಳನ್ನು ನೋಡುವ ಚಪಲವೇ?ಪ್ರಿಜ್‍ನಲ್ಲೂ ಟಿವಿ ತೆರೆ
ಹೊಂದಿರುವ ಟಿವಿಗಳು ಈಗ ಲಭ್ಯ.ಎಲ್ಜಿ,ಸ್ಯಾಮ್‌ಸಂಗ್ ಕಂಪೆನಿಗಳ ಇಂತಹ ಫ್ರಿಜ್‌ಗಳು ತಮ್ಮ
ಬಾಗಿಲಿನಲ್ಲಿ ಟಿವಿ ತೆರೆಯನ್ನೂ ಹೊಂದಿವೆ.ದಡಕ್ಕೆಂದು ಫ್ರಿಜ್ ತೆರೆದರೂ ಇವುಗಳಿಗೆ
ಹಾನಿಯಾಗದಂತೆ ಇವುಗಳ ರಚನೆಯಿದೆ.ಅಡುಗೆ ಕೋಣೆಯಲ್ಲಿ ಪ್ರತ್ಯೇಕ ಟಿವಿ ಇರಿಸಲು
ಸ್ಥಳಾವಕಾಶ ಇಲ್ಲವಾದರೆ ಈ ಫ್ರಿಜ್-ಟಿವಿಗಳು ಉತ್ತಮ ಪರಿಹಾರವಾಗಬಲ್ಲುವು.ಆದರೆ ಇವು
ದುಬಾರಿ.ಹದಿನೈದು ಇಂಚು ಎಳ್‍ಸಿಡಿ ತೆರೆಯನ್ನು ಹೊಂದಿರುವ ಫ್ರಿಜ್‌ಗಳು ನಾಲ್ಕು ಸಾವಿರ
ಡಾಲರುಗಳ ಬೆಲೆಪಟ್ಟಿ ಹೊಂದಿವೆ.
*ಅತಿ ಸಣ್ಣ
ಹೆಲಿಕಾಪ್ಟರ್*[[http://1.bp.blogspot.com/_PU7BmR35lao/SDGUPQC0CLI/AAAAAAAAAL4/D3XRyJQr4do/s1600-h/smallest-helicopter-vlg-10a_widec.jpg][[[http://1.bp.blogspot.com/_PU7BmR35lao/SDGUPQC0CLI/AAAAAAAAAL4/D3XRyJQr4do/s320/smallest-helicopter-vlg-10a_widec.jpg]]]]
 ವಿಶ್ವದ ಅತಿ ಸಣ್ಣ ಹೆಲಿಕಾಪ್ಟರ್ ಜಪಾನಿ ನಿರ್ಮಿತ.ಜೆನ್ ಕಾರ್ಪೊರೇಶನ್ ಈ
ಹೆಲಿಕಾಪ್ಟರ್ ನಿರ್ಮಿಸಿದೆ.ಇದರಲಿ ಓರ್ವ ವ್ಯಕ್ತಿಗೆ ಮಾತ್ರ ಸವಾರಿ
ಹೋಗಲಾಗುತ್ತದೆ.ಒಂದು ಕುರ್ಚಿ,ಹ್ಯಾಂಡಲ್ ಬಾರ್,ಕಾಲಿರಿಸುವ ಸ್ಥಳ
ಇದರಲ್ಲಿದೆ.ಪ್ರಯೋಗಾರ್ಥ ಪರೀಕ್ಷೆಯಲ್ಲಿ ಹೆಲಿಕಾಪ್ಟರನ್ನು ಲಿಯೋನಾರ್ಡೋ ವಿಂಚಿಯ
ಹುಟ್ಟೂರಿನಲ್ಲಿ ನಡೆಸುವುದು ಹೆಲಿಕಾಪ್ಟರ್ ವಿನ್ಯಾಸಕಾರ ಜಪಾನೀಯ ಯನಗಿಸವಾನ
ಯೋಚನೆ.ಓರ್ವನನ್ನು ಹೊರಬಲ್ಲ ಹೆಲಿಕಾಪ್ಟರಿನಲ್ಲಿ ನಾಲ್ಕು ಮೋಟಾರುಗಳಿವೆ.ತೂಕ ನೂರು
ಕೇಜಿಗಿಂತ ಕಡಿಮೆ.ಎರಡು ರೋಟಾರುಗಳಿವೆ.ಪ್ರತಿಗಂಟೆಗೆ ಎಂಭತ್ತಕ್ಕೂ ಅಧಿಕ ವೇಗದಲ್ಲಿ
ಅರ್ಧಗಂಟೆಯಷ್ಟೇ ಹಾರಲು ಇದರಲ್ಲಿ ಅವಕಾಶವಿದೆ.ಭೂಮಿಗಿಂತ ಹದಿನಾರು ಅಡಿ ಎತ್ತರದಲ್ಲಿ
ಹಾರಿ ಪ್ರಯೋಗಾರ್ಥ ಪರೀಕ್ಷೆ ಪೂರೈಸಲು ತಯಾರಕ ನಿರ್ಧರಿಸಿದ್ದಾನೆ.ಇದೇ ವೇಳೆ ಗಿನ್ನೆಸ್
ದಾಖಲೆ ಸಂಸ್ಥೆ ಈ ಹೆಲಿಕಾಪ್ಟರಿಗೆ ಅತಿ ಸಣ್ಣ ಹೆಲಿಕಾಪ್ಟರ್ ಎಂದು ಮಾನ್ಯತೆ ನೀಡಲು
ಒಪ್ಪಿರುವುದನ್ನು ಪ್ರಕಟಿಸಿದೆ.
**ಅಶೋಕ್‌ಕುಮಾರ್ ಎ*
