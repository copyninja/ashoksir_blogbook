* 2008ರ ತಂತ್ರಜ್ಞಾನದ ವಿನೂತನ ಆವಿಷ್ಕಾರಗಳು

*ಆಪಲ್ ಸ್ಟೋರ್‍ಸ್
 ಮೊಬೈಲ್ ಸಾಧನಗಳು ಕಂಪ್ಯೂಟರುಗಳಂತೆ ಬಳಕೆಯಾಗುತ್ತಿವೆ. ಇವುಗಳಲ್ಲಿ ಬಳಸಲು ವಿವಿಧ
ಸೌಲಭ್ಯವನ್ನು ನೀಡುವ ತಂತ್ರಾಂಶಗಳನ್ನು ಅಭಿವೃದ್ಧಿ ಪಡಿಸಲಾಗುತ್ತಿದೆ.ಇವನ್ನು
ಬಳಕೆದಾರರಿಗೆ ಮುಟ್ಟಿಸುವುದೇ ಸಮಸ್ಯೆಯಾಗುತ್ತಿತ್ತು.ಆಪಲ್ ಸ್ಟೋರ್ಸ್ ಎನ್ನುವ
ಆನ್‌ಲೈನ್ ತಾಣದ ಮೂಲಕ ಈ ತಂತ್ರಾಂಶಗಳನ್ನು ವಿತರಿಸುವ ವ್ಯವಸ್ಥೆ ಜಾರಿಗೆ ಬಂದ ಬಳಿಕ, ಈ
ಸಮಸ್ಯೆಗೆ ಪರಿಹಾರ ಲಭಿಸಿದೆ. ಹೊಸ ಹೊಸ ತಂತ್ರಾಂಶಗಳ ಅಭಿವೃದ್ಧಿಯಾಗಲು ಇದು ಹೊಸ
ಹುರುಪು ನೀಡಿದೆ.
---------------------------------------------------
ಆಂಡ್ರಾಯ್ಡ್
ಫೋನ್‌ಗಳು[[http://2.bp.blogspot.com/_PU7BmR35lao/SVlt8G9OWVI/AAAAAAAAAdo/qGa8sGashSw/s1600-h/andoid.jpg][[[http://2.bp.blogspot.com/_PU7BmR35lao/SVlt8G9OWVI/AAAAAAAAAdo/qGa8sGashSw/s320/andoid.jpg]]]]
 ಗೂಗಲ್ ಕಂಪೆನಿಯು ತನ್ನ ಮೊಬೈಲ್ ಪೋನನ್ನು ಟಿ-ಮೊಬೈಲಿನ ಮೂಲಕ ಬಿಡುಗಡೆ ಮಾಡಿತು. ಈ
ಹ್ಯಾಂಡ್ ಸೆಟ್ ಬಣ್ಣ, ಸ್ಪರ್ಶ ಸಂವೇದಿ ಗುಣದಲ್ಲಿ ಚುರುಕುತನದ ಕೊರತೆ ಮತ್ತು ಬ್ಯಾಟರಿಯ
ಕಡಿಮೆ ಬಾಳಿಕೆ ಇಂತಹ ಕೊರತೆಗಳ ಕಾರಣದಿಂದ ಐಪೋನಿನ ಮಟ್ಟದ ಗ್ರಾಹಕ ಪ್ರತಿಕ್ರಿಯೆ
ಪಡೆಯಲು ವಿಫಲವಾಗಿದೆ. ಕಳೆದ ಮೂರು ತಿಂಗಳುಗಳ ಅವಧಿಯಲ್ಲಿ ಒಂದೂವರೆ ದಶಲಕ್ಷ
ಹ್ಯಾಂಡ್‌ಸೆಟ್‌ಗಳು ಮಾರಾಟವಾಗಿವೆ. ಐಫೋನ್ ಆದರೂ ಇದುವರೆಗೆ ಮೂರು ದಶಲಕ್ಷ ಸೆಟ್‌ಗಳ
ಮಾರಾಟವಾಗಿ ದಾಖಲೆ ನಿರ್ಮಿಸಿದೆ.ಆದರೆ ಆಂಡ್ರಾಯ್ಡ್ ಮೊಬೈಲ್ ಕಾರ್ಯನಿರ್ವಹಣಾ ವ್ಯವಸ್ಥೆ
ಮಾತ್ರಾ ಬಹು ಉತ್ಸಾಹದ ಸ್ವಾಗತ ಪಡೆದಿದೆ. ಮೊಟೊರೊಲಾ,ಸೊನಿ ಎರಿಕ್ಸನ್ ಅಂತಹ ಹಲವಾರು
ಮೊಬೈಲ್ ಹ್ಯಾಂಡ್‌ಸೆಟ್ ತಯಾರಕರು ತಮ್ಮ ಸೆಟ್‌ಗಳಲ್ಲಿ ಆಂಡ್ರಾಯ್ಡ್ ಬಳಸುವ ನಿರ್ಧಾರ
ಮಾಡಿದ್ದಾರೆ. ಮುಕ್ತ ತಂತ್ರಾಂಶವಾಗಿರುವುದು, ತಂತ್ರಾಂಶ ಅಭಿವೃದ್ಧಿಕಾರರ ಬೆಂಬಲ
ಇರುವುದು ಇದಕ್ಕೆ ಕಾರಣ.
----------------------------------------------------------
ಯು ಎಸ್ ಬಿಯೀಗ ಶರವೇಗ ಪಡೆದಿದೆ
 ಯು ಎಸ್ ಬಿಯು ಕಂಪ್ಯೂಟರಿಗೆ ಸಾಧನಗಳನ್ನು ಸಂಪರ್ಕಿಸಲು ಬಳಕೆಯಾಗುವ ಪೋರ್ಟ್. ಇದರ
ಸೀಮಿತ ವೇಗ ಒಂದು ಅಡ್ಡಿಯಾಗಿದ್ದರೆ, ಇದರ ಮೂಲಕ ಚಾರ್ಜ್ ಮಾಡುವಾಗ ಯು ಎಸ್ ಬಿ
ಒದಗಿಸುತ್ತಿದ್ದ ಕಡಿಮೆ ವಿದ್ಯುತ್ ಪ್ರವಾಹದ ಸಾಮರ್ಥ್ಯ ಒಂದು ತೊಡಕಾಗಿತ್ತು. ಈಗ ಯು
ಎಸ್ ಬಿಯ ಮೂರನೇಯ ಆವೃತಿಯು ಲಭ್ಯವಾಗಿದ್ದು, ಇದರ ಮೂಲಕ 4.8 ಗಿಗಾಬಿಟ್ ವೇಗದಲ್ಲಿ
ದತ್ತಾಂಶ ವರ್ಗಾವಣೆ ಸಾಧ್ಯ.ಅದೇ ರೀತಿ, ಇದರ ಮೂಲಕ ನೂರು ಮಿಲಿ ಆಂಪಿಯರ್ ಬದಲಾಗಿ,
ಒಂಭೈನೂರು ಮಿಲಿ ಆಂಪಿಯರ್ ವಿದ್ಯುತ್ ಪ್ರವಾಹವನ್ನು ಪಡೆಯಬಹುದು.ಅದರರ್ಥ ಹೆಚ್ಚಿನ
ಸಂಖ್ಯೆಯ ಸಾಧನಗಳನ್ನು ಒಟ್ಟಿಗೆ ಚಾರ್ಜ್ ಮಾಡಲು ಸಾಧ್ಯವಾಗಲಿದೆ.
------------------------------------------------
ವಿಡಿಯೂ ಚಿತ್ರೀಕರಣ ನಡೆಸಲು ಎಸ್ ಎಲ್ ಆರ್ ಕ್ಯಾಮರಾವೇ
ಸಾಕು![[http://4.bp.blogspot.com/_PU7BmR35lao/SVlt8tpaSGI/AAAAAAAAAd4/A5zPWVXif9A/s1600-h/nikon.jpg][[[http://4.bp.blogspot.com/_PU7BmR35lao/SVlt8tpaSGI/AAAAAAAAAd4/A5zPWVXif9A/s320/nikon.jpg]]]]
 ಅತ್ಯಂತ ಸುಧಾರಿತ ಎಸ್ ಎಲ್ ಆರ್ ಕ್ಯಾಮರಾವಾದರೂ, ಅದರ ಮೂಲಕ ವಿಡಿಯೋ ಚಿತ್ರೀಕರಣ
ಸಾಧ್ಯವಾಗದು ಎನ್ನುವ ತೊಂದರೆ ಇದು ವರೆಗೆ ಕಾಡುತ್ತಿತ್ತು. ಈಗ ಕ್ಯಾನನ್ 5D ಮಾರ್ಕ್ II
ಮತ್ತು ನಿಕಾನ್ ಎನ್ನುವ ಕ್ಯಾಮರಾಗಳು ಅತ್ಯುಚ್ಛ ಗುಣಮಟ್ಟದ ವಿಡಿಯೋ ಚಿತ್ರೀಕರಣಕ್ಕೆ
ಅವಕಾಶ ಮಾಡಿಕೊಟ್ಟಿದೆ.
-------------------------------------------
ಮೆಮ್ರಿಸ್ಟರ್
 ಕೆಪಾಸಿಟರ್, ಇಂಡಕ್ಟರ್, ರೆಸಿಸ್ಟರ್ ಇವೇ ಮುಂತಾದ ಇಲೆಕ್ಟ್ರಾನಿಕ್ ಸಾಮಗ್ರಿಗಳ
ಪಟ್ಟಿಗೆ ಹೊಸ ಸೇರ್ಪಡೆ ಮೆಮರಿ ಟ್ರಾನ್ಸಿಸ್ಟರ್. ಇದಕ್ಕಿರುವ ಸ್ಮರಣ ಸಾಮರ್ಥ್ಯದ ಕಾರಣ,
ತನ್ನಲ್ಲಿದ್ದ ಮಾಹಿತಿಯನ್ನು ವಿದ್ಯುತ್ ಇಲ್ಲದಾಗಲೂ ಶೇಖರಿಸಿಡಬಲ್ಲ ಸಾಮರ್ಥ್ಯ
ಪಡೆಯಲಿದೆ.ಇಂತಹ ಸ್ಮರಣಕೋಶ ಇದ್ದ ಕಂಪ್ಯೂಟರನ್ನು ಬೂಟ್ ಮಾಡದೆ, ನೇರವಾಗಿ ಚಾಲೂ
ಮಾಡಬಹುದು.
---------------------------------------------
ಫ್ಲಾಶ್ ಸ್ಮರಣ ಕೋಶಗಳು
 ಬಹಳ ಸಾಮರ್ಥ್ಯದ ಹಾರ್ಡ್ ಡಿಸ್ಕ್‌ಗಳೇನೋ ಲಭ್ಯ. ಆದರಿವು ನಿಧಾನ.ಫ್ಲಾಶ್ ಸ್ಮರಣಕೋಶಗಳು
ವೇಗ ಹೊಂದಿವೆ-ಆದರಿವು ದುಬಾರಿ.ಐಫೋನಿನಲ್ಲಿ ಇಂತಹ ಸ್ಮರಣಕೋಶಗಳ ಬಳಕೆಯಾದುದೇ ತಡೆ,
ಇಎಂಸಿ,ಇಂಟೆಲ್,ಹಿಟಾಚಿ,ಸನ್ ಮೈಕ್ರೋಸಿಸ್ಟಮ್ಸ್ ಹೀಗೆ ಹಲವು ಕಂಪೆನಿಗಳು ಫ್ಲಾಶ್
ಸ್ಮರಣಕೋಶಕ್ಕೆ ಬೆಂಬಲ ಸೂಚಿಸಿವೆ.ಇವುಗಳು ಬಳಸುವ ವಿದ್ಯುತ್ ಕೂಡಾ ಕಡಿಮೆಯಾಗಲಿವೆ.
ಡಾಟಾ ಸೆಂಟರುಗಳಲ್ಲಿನ್ನು ಫ್ಲಾಶ್ ಸ್ಮರಣಕೋಶಗಳು ಬಳಕೆಯಾಗುವುದು ನಿಶ್ಚಿತ.
ಕಂಪ್ಯೂಟರುಗಳು ಹಾಗೂ ಲ್ಯಾಪ್‌ಟಾಪ್‌ಗಳಲ್ಲಿ ಇವನ್ನು ಬಳಸಿದರೆ, ಡಿಸ್ಕ್ ಕೆಡುವ ಪ್ರಮೇಯ
ಬರದು.
------------------------------------------------------
ಒಲಿಂಪಿಕ್ಸ್ ಸಾಧನೆಗೆ ಈಜುಡುಗೆ ಕಾರಣ
 ಎಲ್ ಜೆಡ್ ಆರ್ ಎನ್ನುವ ಈಜುಡುಗೆಯು ನಾಸಾದ ಸಂಶೋಧನೆಯನ್ನು ಬಳಸಿ ತಯಾರಾದ ಈಜುಡುಗೆ. ಈ
ನವೀನ ಸಾಧನದಿಂದ ತಯಾರಾದ ಈಜುಡುಗೆಯಾದ ಕಾರಣ ಅದು ನೀರನ್ನು ಜಾರಿ ಹೋಗುವಂತೆ ಮಾಡಿ,
ಈಜುಗಾರನಿಗೆ ಪ್ರತಿರೋಧ ಕಡಿಮೆಯಾಗುವಂತೆ ಮಾಡಿ, ಆತನ ಪರಿಶ್ರಮ ಇಳಿಸುತ್ತದೆ. ಈ
ಒಲಿಂಪಿಕ್ಸಿನಲ್ಲಿ ಫೆಲ್ಪ್ಸ್ ಅಂತಹ ಈಜುಗಾರ ದಾಖಲೆ ನಿರ್ಮಿಸುವುದರಲ್ಲಿ ಈಜುಡುಗೆಯ
ಪಾತ್ರವೂ ಇದೆಯಂತೆ.
--------------------------------------------------------
ಖಾದ್ಯ ಚಿಪ್
 ಐಸಿಯನ್ನೇ ತಿನ್ನುವುದೇ?ಅತ್ಯಂತ ಸೂಕ್ಷ್ಮ ಐಸಿಯನ್ನು ಔಷಧದೊಂದಿಗೆ ಬಾಯಿಗೆ ಹಾಕಿಕೊಂಡು
ಹೊಟ್ಟೆಗಿಳಿಸಿದರೆ,ಐಸಿಯು ಹೊಟ್ಟೆಯಲ್ಲಿ ಕಾರ್ಯಾಚರಣೆ ಆರಂಭಿಸಿ,ಅಲ್ಲಿನ ಸ್ಥಿತಿಯ
ಬಗ್ಗೆ ಮಾಹಿತಿ ನೀಡುತ್ತದೆ.ದೇಹದ ಶಾಖ, ಹೃದಯ ಬಡಿತದ ಗತಿ,ಒತ್ತಡ ಇವನ್ನೆಲ್ಲಾ ಅಳೆದು
ಹೊರಗಿನ ಸೆಲ್‌ಫೋನಿಗೆ ತಿಳಿಸಬಲ್ಲುದು. ರೋಗಿಯ ಸ್ಥಿತಿಯ ಮೇಲೆ ಕಣ್ಣಿರಿಸಲು ವೈದ್ಯರು
ಸೆಲ್‌ಫೋನನ್ನೇ ಅವಲಂಬಿಸಬಹುದು.
-------------------------------------------
ಮಡಚಲಾಗುವ ಕಂಪ್ಯೂಟರ್ ತೆರೆಗಳು
[[http://4.bp.blogspot.com/_PU7BmR35lao/SVlt8L6Qf6I/AAAAAAAAAdw/7o9PO6Ici1Q/s1600-h/flexible.jpg][[[http://4.bp.blogspot.com/_PU7BmR35lao/SVlt8L6Qf6I/AAAAAAAAAdw/7o9PO6Ici1Q/s320/flexible.jpg]]]]
 ಮಡಚಲಾಗುವ ತೆರೆಗಳನ್ನು ಅಮೆರಿಕಾದ ಸೇನೆ ಮತ್ತು ಅರಿಜೋನಾ ವಿಶ್ವವಿದ್ಯಾಲಯದ ಸಂಶೋಧಕರ
ಸಹಭಾಗಿತ್ವದಿಂದ ಆವಿಷ್ಕಾರವಾಗಿದೆ.ಇಂತಹ ಮಡಚಬಲ್ಲ ಹಾಳೆಗಳನ್ನು ಪತ್ರಿಕೆ,ಪುಸ್ತಕಗಳ
ಓದಿಗೆ ಬಳಸಲು ಸಾಧ್ಯ.
*ಅಶೋಕ್‌ಕುಮಾರ್ ಎ
