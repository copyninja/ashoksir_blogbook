* ಡಾಟ್‌ಕಾಮ್ ಮಾತ್ರ ಏಕೆ?ಡಾಟ್‌ಗೂಗಲ್,ಡಾಟ್‌ಪ್ಯಾರಿಸ್ ಬೇಕಾದರೂ ಸಿಗುತ್ತೆ

 *ಸ್ಯಾಮ್‌ಸಂಗ್ ಗ್ಯಾಲಕ್ಸಿ:28 ದೇಶಗಳಲ್ಲಿ ಲಭ್ಯ*
 ಗ್ಯಾಲಕ್ಸಿ ಎಸ್ III ಸ್ಮಾರ್ಟ್‌ಫೋನ್ ಈಗ ಇಪ್ಪತೆಂಟು ದೇಶಗಳಲ್ಲಿ ಲಭ್ಯವಿದೆ.ವಿವಿಧ
ಸೇವಾದಾತೃಗಳ ಸಂಪರ್ಕದ ಜತೆ ಗ್ಯಾಲಕ್ಸಿಯನ್ನು ಬಳಸುವ ಆಯ್ಕೆ ಬಳಕೆದಾರರಿಗೆ
ಇದೆ.ಇದರಲ್ಲಿ ಆಂಡ್ರಾಯಿಡ್ ಆಪರೇಟಿಂಗ್ ವ್ಯವಸ್ಥೆಯಿದೆ.ಅದರಲ್ಲೂ ಹೊಸ ಆವೃತ್ತಿಯಾದ
ಐಸ್‌ಕ್ರೀಮ್ ಸ್ಯಾಂಡ್‌ವಿಚ್ ಇದರಲ್ಲಿ ಅಳವಡಿಸಲಾಗಿದೆ.ಎರಡು ಕ್ಯಾಮರಾಗಳಿರುವ
ಸ್ಯಾಮ್‌ಸಂಗ್ ಫೋನಿನಲ್ಲಿ ಒಂದು ಎಂಟು ಮೆಗಾಪಿಕ್ಸೆಲ್‌ದದ್ದಾದರೆ,ಇನ್ನೊಂದು 1.9
ಮೆಗಾಪಿಕ್ಸೆಲ್‌ಗಳದ್ದು.4.8 ಇಂಚಿನ ಸ್ಪರ್ಶಸಂವೇದಿ  ತೆರೆ ಇದರಲ್ಲಿದೆ.ತೆರೆಯಲ್ಲಿರುವ
ಸಂವೇದಕವು ಕಣ್ಣಿನ ಚಲನೆಯನ್ನು ಗ್ರಹಿಸಬಲ್ಲುದು.ಹೀಗಾಗಿ,ತೆರೆಯನ್ನು ನೋಡುತ್ತಿರುವ
ವೇಳೆ,ತೆರೆಯು ಬಂದ್ ಆಗದಿರುವಂತೆ ಮಾಡಲಾಗಿದೆ.ಬಳಕೆಯಲ್ಲಿಲ್ಲದ ಪೋನ್,ಬಂದ್
ಆಗಿ,ಅನವಶ್ಯಕ ಬ್ಯಾಟರಿ ಬಳಕೆ ತಡೆಯಲು ಇರುವ ವ್ಯವಸ್ಥೆಯು,ಬಳಕೆದಾರನಿಗೆ
ಕಿರಿಕಿರಿಯಾಗದಿರಲು ಕಣ್ಣಿನ ಚಲನೆಯನ್ನು ಗುರುತಿಸುವ ಸಂವೇದಕವು ಹೆಚ್ಚು
ಪರಿಣಾಮಕಾರಿಯಾಗಿದೆ.ಸ್ಮಾರ್ಟ್‌ಫೋನಿಗೆ ಎಂಟು ನೂರು ಡಾಲರುಗಳ ದುಬಾರಿ ನಿಗದಿ
ಪಡಿಸಲಾಗಿದೆ.ಸದ್ಯ ಇದು ಅಮೆರಿಕಾದ ಮೊಬೈಲ್ ಜಾಲಗಳಲ್ಲಿ ಲಭ್ಯವಿಲ್ಲ.ಜುಲೈ ವೇಳೆಗಲ್ಲಿದು
ಸಿಗಬಹುದು  ಎನ್ನುವುದು ಸದ್ಯದ ನಿರೀಕ್ಷೆ.ಜುಲೈ ವೇಳೆಗೆ ನೂರನಲುವತ್ತೈದು ದೇಶಗಳ
ಇನ್ನೂರೈವತ್ತು ಮೊಬೈಲ್  ಜಾಲಗಳಲ್ಲಿ ಸ್ಯಾಮ್‌ಸಂಗ್ ಲಭ್ಯವಾಗಬಹುದು.
 --------------------------------------------
 *ಪಾಸ್‌ವರ್ಡ್ ಪಾಸೋ-ಫೈಲೋ?*
 ಅಂತರ್ಜಾಲ ತಾಣಗಳಲ್ಲಿ ಬಳಕೆದಾರರು ಬಳಸುವ ಪಾಸ್‍ವರ್ಡ್‌ಗಳು ಬಹುತೇಕ ದುರ್ಬಲ
ಪಾಸ್‍ವರ್ಡ್‌ಗಳು.ಅ‍ಷ್ಟು ಮಾತ್ರವಲ್ಲ,ಹಲವರು ಬಳಸುವ ಪಾಸ್‌ವರ್ಡ್‌ ಒಂದೇ ಆಗಿರುವ
ಸಾಧ್ಯತೆಯೂ ಹೆಚ್ಚಿದೆ.ಕೇಂಬ್ರಿಜಿನ ವಿಶ್ವವಿದ್ಯಾಲಯವು ನಡೆಸಿದ ಸಮೀಕ್ಷೆಯಿಂದಿದು
ಗೊತ್ತಾಗಿದೆ.ಯಾಹೂವಿನ ಎಪ್ಪತ್ತು ದಶಲಕ್ಷ ಬಳಕೆದಾರರು ಬಳಸುವ ಪಾಸ್‌ವರ್ಡಿನ ಸಮೀಕ್ಷೆ
ಕ್ರೆಡಿಟ್‌ಕಾರ್ಡಿನನಂತಹ ಸೇವೆಯಲ್ಲಿ ಬಳಸುವ ಪಾಸ್‌ವರ್ಡು ಸಾಮಾನ್ಯ ಕೆಲಸಕ್ಕೆ
ಬಳಕೆಯಾಗುವ ಪಾಸ್‌ವರ್ಡಿಗೆ ಹೋಲಿಸಿದರೆ,ತುಸು ಕಷ್ಟಕರವಾಗಿರುವುದನ್ನು
ಗುರುತಿಸಿದೆ.ಜಗತ್ತಿನ ವಿವಿಧ ದೇಶಗಳಲ್ಲಿ ಜನಪ್ರಿಯವಾಗಿರುವ ಪಾಸ್‌ವರ್ಡುಗಳು ಒಂದೇ
ಆಗಿರುವುದನ್ನೂ ಸಮೀಕ್ಷೆ ಗುರುತಿಸಿದೆ.
 --------------------------------------------
 *ಡಾಟ್‌ಕಾಮ್ ಮಾತ್ರ ಏಕೆ?ಡಾಟ್‌ಗೂಗಲ್,ಡಾಟ್‌ಪ್ಯಾರಿಸ್ ಬೇಕಾದರೂ ಸಿಗುತ್ತೆ*

[[http://4.bp.blogspot.com/-yuoNrwfzXFw/T8uovQgyftI/AAAAAAAACR4/0eztEUecd_I/s1600/google_jpg_669803f.jpg][[[http://4.bp.blogspot.com/-yuoNrwfzXFw/T8uovQgyftI/AAAAAAAACR4/0eztEUecd_I/s320/google_jpg_669803f.jpg]]]]

*
*
 ಅಂತರ್ಜಾಲ ತಾಣಗಳ ಯುಆರೆಲ್ ಮೊದಲೆಲ್ಲಾ ಡಾಟ್‌ಕಾಂ,ಡಾಟ್‌ನೆಟ್,ಡಾಟ್‌ಆರ್ಗ್ ಮುಂತಾಗಿ
ಕೊನೆಗೊಳ್ಳುತ್ತಿದ್ದುವು.ಈ ಪಟ್ಟಿಗೆ,ದೇಶವನ್ನು ಸೂಚಿಸುವ,ಡಾಟ್‌ಇನ್,ಡಾಟ್‌ಕೋಡಾಟ್‌ಇನ್
ಮುಂತಾದ ಪದಪುಂಜಗಳೂ ಲಭ್ಯವಾಗ ತೊಡಗಿದುವು.ಈಗ ಅವನ್ನು ಇನ್ನಷ್ಟು ವಿಸ್ತರಿಸುವ ಪ್ರಯತ್ನ
ಜಾರಿಯಲ್ಲಿದೆ.ಅಂತರ್ಜಾಲ ವಿಳಾಸಗಳ ವಿಲೇವಾರಿ ಹೊಣೆ ಹೊತ್ತಿರುವ ICANN(Internet
Corporation for Assigned Names and Numbers)  ಸಂಸ್ಥೆಯು ಕಂಪೆನಿಗಳಿಂದ ಹೊಸ
ಪದಪುಂಜಗಳ ನೋದಣಿಗೆ ಅರ್ಜಿ ಆಹ್ವಾನಿಸಿದೆ.ಈ ವಿಳಾಸಗಳನ್ನು ಬಳಸಲು ಕಂಪ್ಯೂಟರ್
ಜಾಲಗಳಲ್ಲಿ ಮಹತ್ತರ ಬದಲಾವಣೆಗಳು ಆಗಬೇಕಾಗುತ್ತದೆ.ಹಾಗಾಗಿ ಪದಪುಂಜಗಳ ನೋಂದಣಿ ಶುಲ್ಕ
ಸುಮಾರು ಎರಡು ದಶಲಕ್ಷ ಡಾಲರುಗಳಾಗುತ್ತವೆ.ICANN  ಸುಮಾರು ಒಂದುಸಾವಿರದ ಒಂಭೈನೂರು
ಅರ್ಜಿಗಳನ್ನು ಸ್ವೀಕರಿಸಿದೆ.ಗೂಗಲ್ ಕಂಪೆನಿಯು
ಡಾಟ್‌ಗೂಗಲ್,ಡಾಟ್‌ಲೋಲ್,ಡಾಟ್‌ಯುಟ್ಯೂಬ್,ಡಾಟ್‌ಡಾಕ್ಸ್ ಅಂತಹ ಪದಪುಂಜಗಳಿಗೆ ಅರ್ಜಿ
ಸಲ್ಲಿಸಿದೆ.ಡಾಟ್‌ಲಾ,ಡಾಟ್‌ಸ್ಪೋರ್ಟ್ಸ್ ಅಂತಹ ಪದಗಳಿಗಾಗಿ ಹಲವರು ಬೇಡಿಕೆ
ಸಲ್ಲಿಸಿದ್ದು,ಅವು ಯಾರಿಗೆ ನೀಡಬೇಕೆಂಬುದ ಬಗೆಹರಿಸುವ ತಲೆನೋವು ಬೇರೆ ಇದೆ.ಇಂತಹ
ಹೆಚ್ಚಿನ ಆಯ್ಕೆ ಬಳಕೆದಾರರಿಗೆ ಹೆಚ್ಚೆಚ್ಚು ಸಮಸ್ಯೆ ತರಬಹುದು ಎನ್ನುವ ವಾದದ ನಡುವೆಯೇ
ಈ ಹೊಸ ನೋಂದಣಿ ಪ್ರಕ್ರಿಯೆ ನಡೆದಿದೆ.ಒಂದೇ ಆರಂಭವಿದ್ದು,ಬೇರೆ ಬ್ಬೇರೆ ಅಂತ್ಯದ ಪದಪುಂಜ
ಬೇರೆ ಇದ್ದರೆ ಬಳಕೆದಾರರಿಗೆ ತಮಗೆ ಬೇಕಾದ ವೆಬ್‌ವಿಳಾಸ ಯಾವುದು ಎನ್ನುವ ಬಗ್ಗೆ ಹೆಚ್ಚು
ಗೊಂದಲ ಮೂಡುವುದು ಸಹಜ.ಆದರೆ,ವಿಷಯವಾರು ವಿಳಾಸವನ್ನು ಹೊಂದುವ ಅವಕಾಶ ಅಂತರ್ಜಾಲ
ತಾಣಗಳಿಗೆ ದೊರೆಯಲಿದೆ.
 --------------------------------------------
 *ಹಕ್ಕುಸ್ವಾಮ್ಯ ದಾವೆ:ಗೂಗಲ್‌ಗೆ ಗುಣ*
 ಆಂಡ್ರಾಯಿಡ್ ಆಪರೇಟಿಂಗ್ ವ್ಯವಸ್ಥೆಯನ್ನು ಜಾವಾ ಕಂಪ್ಯೂಟರ್ ಭಾಷೆಯ ಆಧಾರದಲ್ಲಿ
ಅಭಿವೃದ್ಧಿ ಪಡಿಸಲಾಗಿದೆ.ಜಾವಾ ಭಾಷೆಯನ್ನು ಸನ್ ಮೈಕ್ರೋಸಿಸ್ಟಮ್ಸ್ ಅಭಿವೃದ್ಧಿ
ಪಡಿಸಿತ್ತು.ಈಗ ಸನ್ ಮೈಕ್ರೋಸಿಸ್ಟಮ್ಸ್ ಕಂಪೆನಿಯು ಒರೇಕಲ್ ಕಂಪೆನಿಯಲ್ಲಿ ಸೇರಿ
ಹೋಗಿದೆ.ಆಂಡ್ರಾಯಿಡ್ ವ್ಯವಸ್ಥೆಯಲ್ಲಿ ಬಳಕೆಯಾದ ಜಾವಾದ ಮೂವತ್ತೇಳು ತಂತ್ರಾಂಶ ಭಾಗಗಳ
ಹಕ್ಕುಸ್ವಾಮ್ಯ ತನ್ನಲ್ಲಿದೆ,ಹಾಗಾಗಿ ಗೂಗಲ್ ಅದನ್ನು ಆಂಡ್ರಾಯಿಡ್‌ನಲ್ಲಿ
ಬಳಸಿ,ಪೇಟೆಂಟ್ ಉಲ್ಲಂಘಿಸಿದೆ.ಇದು ಒರೇಕಲ್ ವಾದ.ಈಗ ಕೋರ್ಟು ಈ ಬಗ್ಗೆ ತೀರ್ಪು
ಪ್ರಕಟಿಸಿ,ಒರೇಕಲ್ ವಾದವನ್ನು ತಿರಸ್ಕರಿಸಿದೆ.ಜಾವಾವು ಮುಕ್ತ ಮತ್ತು ಸ್ವತಂತ್ರ
ತಂತ್ರಾಂಶವಾದ್ದರಿಂದ,ಇತರ ತಂತ್ರಾಂಶಗಳು ಪರಸ್ಪರ ವ್ಯವಹರಿಸಲು ಅವಶ್ಯಕವಾದ ತಂತ್ರಾಂಶ
ಭಾಗಗಳಿಗೆ ಪೇಟೆಂಟ್ ಲಗಾವಾಗದು ಎನ್ನುವುದು ನ್ಯಾಯಾಲಯದ ತೀರ್ಪಿನ
ಮುಖ್ಯಾಂಶ.ಆಂಡ್ರಾಯಿಡ್ ಜನಪ್ರಿಯವಾದಂತೆಲ್ಲಾ,ಅದರ ತಂತ್ರಾಂಶ ಭಾಗಗಳೇ ನೈಜ ಜಾವಾದ
ಭಾಗಗಳ ಬದಲಾಗಿ ಬಳಕೆಯಾಗುವ ಅಪಾಯ ಮನಗಂಡು ಒರೇಕಲ್,ನ್ಯಾಯಾಲಯದ ಕಟ್ಟೆ ಹತ್ತಿತ್ತು.
 ----------------------------------
 *ಗೂಗಲ್ ಪ್ಲೇಸಸ್ ಇನ್ನಿಲ್ಲ-ಪ್ಲಸ್ ಲೋಕಲ್ ಬಳಕೆಗೆ*
 ಒಂದು ಜಾಗದಲ್ಲಿರುವ ಜನಪ್ರಿಯ ವ್ಯವಹಾರ,ಸಂದರ್ಶನೀಯ ಸ್ಥಾನಗಳ ಬಗ್ಗೆ ಪರಸ್ಪರರು
ಮಾಹಿತಿ ಹಂಚಿಕೊಳ್ಳಲು ಗೂಗಲ್ ಪ್ಲೇಸಸ್ ಸೇವೆ ಲಭ್ಯವಿತ್ತು.ಅದನ್ನೀಗ ಹಿಂದೆಗೆಯಲು
ಗೂಗಲ್ ತೀರ್ಮಾನಿಸಿದೆ.ಅದರ ಬದಲು,ಗೂಗಲ್ ಪ್ಲಸ್ ಲೋಕಲ್ ಎನ್ನುವ ಸೇವೆಯು ಅದೇ ತೆರನ
ಬಳಕೆಗೆ ಲಭ್ಯವಿದೆ.ಇದರ ಮೂಲಕ ಬೇಕಾದಗಲೆಲ್ಲಾ,ಒಂದು ಜಾಗದಲ್ಲಿ ಲಭ್ಯವಿರುವ ಉತ್ತಮ
ಅಂಗಡಿಗಳು,ಹೋಟೆಲುಗಳು,ಇತರ ಸೇವೆ ಒದಗಿಸುವ ತಾಣಗಳ ಬಗ್ಗೆ ನಮ್ಮವರ ಅಭಿಪ್ರಾಯಗಳನ್ನು
ತಿಳಿದುಕೊಳ್ಳಲು ಸಾಧ್ಯ.ಗೂಗಲ್ ಇತ್ತೀಚೆಗೆ ಖರೀದಿಸಿದ ಜಗತ್ ಎನ್ನುವ ಅಂತರ್ಜಾಲ
ತಾಣದಲ್ಲಿ ಶೇಖರವಾಗಿರುವ ಈ ತೆರನ ಮಾಹಿತಿಗಳೂ ಬಳಕೆದಾರರಿಗೆ ಲಭ್ಯವಾಗುತ್ತದೆ.ಗೂಗಲ್
ಪ್ಲಸ್ ಇನ್ನೂ ನೂರು ದಶಲಕ್ಷ ಬಳಕೆದಾರರನ್ನು ಹೊಂದಿದೆ.ಫೇಸ್‌ಬುಕ್‌ನ ಒಂಭೈನೂರು ದಶಲಕ್ಷ
ಬಳಕೆದಾರರ ಸಂಖ್ಯೆಗೆ ಹೋಲಿಸಿದರೆ,ಇದು ಬಹುಕಡಿಮೆ ಎನ್ನುವುದು ಸ್ಪಷ್ತ.
 --------------------------------
 *ಮರುಬಳಕೆಗೆ ಅವಕಾಶ ನೀಡುವ ವೆಂಡಿಂಗ್ ಯಂತ್ರ*
 ವಸ್ತುಗಳನ್ನು ಖರೀದಿಸಲು ವೆಂಡಿಂಗ್ ಯಂತ್ರಗಳು ಬಳಕೆಯಾಗುತ್ತವೆ.ಕೋಲಾದಂತಹ ವಸ್ತುಗಳ
ಮಾರಾಟಕ್ಕೆ ಅವನ್ನು ಬಳಸುವುದು ಮಾಮೂಲಿ.ಈಗ ಸ್ವಾಪ್-ಓ-ಮ್ಯಾಟಿಕ್ ಎನ್ನುವ ವೆಂಡಿಂಗ್
ಯಂತ್ರಗಳು ಹಲವು ಬಗೆಯ ವಸ್ತುಗಳನ್ನು ಉದಾರ ದಾನ ನೀಡಲು,ಬದಲಿಸಿಕೊಳ್ಳಲು ಅಥವಾ
ಖರೀದಿಸಲು ಬಳಸುವಂತೆ ವಿನ್ಯಾಸ ಮಾಡಲಾಗಿದೆ.ಆರಂಭದಲ್ಲಿ ಬಳಕೆದಾರ ತನ್ನ ಮಿಂಚಂಚೆ
ನಮೂದಿಸಿ,ನೋಂದಾಯಿಸ ಬೇಕು.ಆಗ ಅವನಿಗೆ ಕೆಲವು ಉಚಿತ ಪಾಯಿಂಟುಗಳು
ಜಮೆಯಾಗುತ್ತವೆ.ವಸ್ತುಗಳನ್ನು ಖರೀದಿಸಿದರೆ,ಪಾಯಿಂಟುಗಳು ಇಳಿಯುತ್ತವೆ.ಬದಲಿಸಿಕೊಂಡರೆ
ಪಾಯಿಂಟುಗಳು ಬದಲಾಗದು.ಇನ್ನು ವಸ್ತುಗಳನ್ನು ಉದಾರವಾಗಿ ದಾನ ನೀಡಿದರೆ,ಪಾಯಿಂಟುಗಳ
ಏರಿಕೆಯಾಗುತ್ತದೆ.ಈ ರೀತಿ ವಸ್ತುಗಳ ಮರುಬಳಕೆಗಿಲ್ಲಿ ಆಸ್ಪದ ದೊರೆಯುತ್ತದೆ.ಬ್ರೂಕ್ಲಿನ್
ಎನ್ನುವ ಸ್ಥಳದಲ್ಲಿ ಈ ವೆಂಡಿಂಗ್ ಯಂತ್ರವನ್ನು ಸ್ಥಾಪಿಸಿದ್ದು,ವೆಂಡಿಂಗ್ ಯಂತ್ರದ
ದ್ವಾರಕ್ಕೆ ಸರಿ ಹೊಂದುವ ಯಾವುದೇ ವಸ್ತುವನ್ನೂ ಇದರಲ್ಲಿ ಬಳಸಬಹುದು.
 ------------------------------------------------
 *ಅಲ್ಟ್ರಾಬುಕ್:ದೃಡ ಆದರೆ ತೆಳು ಗಣಕ*
 ಆಪಲ್ ಐಪ್ಯಾಡ್ ಅಂತಹ ಸಾಧನಗಳ ಜನಪ್ರಿಯತೆಯು,ಡೆಸ್ಕ್‌ಟಾಪ್ ಕಂಪ್ಯೂಟರುಗಳು ಮತ್ತು
ಲ್ಯಾಪ್‌ಟಾಪ್‌ಗಳ ಮಾರಾಟದ ಮೇಲೆ ಪರಿಣಾಮ ಬೀರಿದೆ.ಹಾಗಾಗಿ,ಇಂಟೆಲ್ ಕಂಪೆನಿಯು
ಅಲ್ಟ್ರಾಬುಕ್ ಸಾಧನಗಳತ್ತ ಗಮನ ಹರಿಸಿದೆ.ಇವು ತೆಳುವಾಗಿ,ಹಗುರವಾಗಿದ್ದರೂ
ದೃಡವಾಗಿರುವಂತೆ ವಿನ್ಯಾಸ ಮಾಡಲ್ಪಟ್ಟಿರುವ ಸಾಧನ.ಇದರಲ್ಲಿ ಪ್ಲಾಸ್ಟಿಕ್  ಬಳಕೆಯಾದರೂ
ಹೆಚ್ಚು ದೃಡವಾಗಿರುವಂತೆ ಇದನ್ನು ವಿನ್ಯಾಸ
ಮಾಡಲಾಗಿದೆ.ಹಾರ್ಡ್‌ಡಿಸ್ಕ್,ಮದರ್‌ಬೋರ್ಡ್,ಇತರ ಸಾಧನ-ಸಲಕರಣೆಗಳನ್ನು ಜೋಡಿಸಿದ
ರೀತಿಯಲ್ಲಿ ವಿಮಾನಗಳ ವಿನ್ಯಾಸವನ್ನು ಅನುಸರಿಸುವುದರ ಮೂಲಕ,ಕಡಿಮೆ ತೂಕ,ಹೆಚ್ಚು
ದೃಡತೆಯನ್ನು ಸಾಧಿಸಲು ಇಂಟೆಲ್‌ನ ಇಂಜಿನಿಯರ್‌ಗಳಿಗೆ ಸಾಧ್ಯವಾಗಿದೆ.ಇಂಟೆಲ್
ಇದಕ್ಕಾಗಿಯೇ ಅಭಿವೃದ್ಧಿಪಡಿಸಿದ ಐವೀ ಬ್ರಿಜ್ ಸಂಸ್ಕಾರಕವನ್ನು ಬಳಸಿದ
ಅಲ್ಟ್ರಾಬುಕ್‌ಗಳನ್ನು ತಯಾರಿಸಿ,ಮಾರಾಟಕ್ಕೆ ಒದಗಿಸಲು ಹಲವು ಕಂಪ್ಯೂಟರ್ ತಯಾರಕರು
ಸಜ್ಜಾಗುತ್ತಿದ್ದಾರೆ.

*[[http://www.udayavani.com/news/151286L15-%E0%B2%A1-%E0%B2%9F--%E0%B2%95-%E0%B2%AE---%E0%B2%AE-%E0%B2%A4-%E0%B2%B0-%E0%B2%8F%E0%B2%95---%E0%B2%A1-%E0%B2%9F--%E0%B2%97-%E0%B2%97%E0%B2%B2----%E0%B2%A1-%E0%B2%9F--%E0%B2%AA-%E0%B2%AF-%E0%B2%B0-%E0%B2%B8---%E0%B2%AC-%E0%B2%95-%E0%B2%A6%E0%B2%B0--%E0%B2%B8-%E0%B2%97-%E0%B2%A4-%E0%B2%A4-.html][Udayavani]]*

*[[http://epaper.udayavani.com/Display.aspx?Pg=H&Edn=MN&DispDate=6/4/2012][UDAYAVANI]]*
 **ಅಶೋಕ್‌ಕುಮಾರ್ ಎ*
