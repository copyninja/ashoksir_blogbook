* ದಿಢೀರ್ ಶೋಧ:ಗೂಗಲ್ ಸ್ಪೆಶಲ್

*ದಿಢೀರ್ ಶೋಧ:ಗೂಗಲ್ ಸ್ಪೆಶಲ್*

[[http://4.bp.blogspot.com/_PU7BmR35lao/TI1nK3mQ2qI/AAAAAAAABX4/-l5P2SlfXGY/s1600/INSTANT.JPG][[[http://4.bp.blogspot.com/_PU7BmR35lao/TI1nK3mQ2qI/AAAAAAAABX4/-l5P2SlfXGY/s320/INSTANT.JPG]]]]

* *

ಟೈಪಿಸಿದಂತೆಲ್ಲಾ ಶೋಧ ಫಲಿತಾಂಶವನ್ನು ತೋರಿಸುವ ವಿನೂತನ ಸೇವೆಯು ಗೂಗಲ್
ನೀಡಲಾರಂಭಿಸಿದೆ.ಟೈಪಿಸಿದಾಗ ಪದಗುಚ್ಛಗಳನ್ನು ಸೂಚಿಸುವ ಸೇವೆಯಿದೀಗಲೇ ಇತ್ತು.ಈಗ ಶೋಧ
ಪೆಟ್ಟಿಗೆಯ ಕೆಳಗೆ ನಿಮ್ಮ ಪದಗುಚ್ಛದ ಆಧಾರದ ಮೇಲೆ ಶೋಧ ಫಲಿತಾಂಶವನ್ನು
ಊಹಿಸಿ,ಪ್ರದರ್ಶಿಸುವ ಹೊಸ ಬಗೆ ಸೇವೆ ಆರಂಭವಾಗಿದೆ.ನಾವು ಟೈಪಿಸಲು ಹೆಚ್ಚು ಹೊತ್ತು
ತೆಗೆದುಕೊಳ್ಳುತ್ತೇವೆ,ಆದರೆ ಫಲಿತಾಂಶ ಒದಗಿಸಲು, ಟೈಪಿಸಲು ತೆಗೆದುಕೊಳ್ಳುವ ಸಮಯದ
ಹತ್ತನೇ ಒಂದು ಸಮಯ ಸಾಕು ಎನ್ನುವುದೇ ಈ ವಿನೂತನ ವಿಧಾನದ ಹಿಂದಿನ ಗುಟ್ಟು.ಸದ್ಯ ಸೇವೆಯು
ಯುಎಸ್,ಯುಕೆ,ರಶ್ಯಾ,ಜರ್ಮನಿ,ಪ್ರಾನ್ಸ್,ಇಟೆಲಿ ಮುಂತಾದೆಡೆ ಮಾತ್ರಾ
ಲಭ್ಯವಿದೆ.ನಮ್ಮಲ್ಲಿ ಟೈಪಿಸಿದ ಹಾಗೆ ಪದಗಳನ್ನು ಸೂಚಿಸುವ ಸಹಾಯವಷ್ಟೇ
ಸಿಗುತ್ತದೆ.ಪ್ರತಿ ಶೋಧ ನಡೆಸಿದಾಗಲೂ ದಿಡೀರ್ ಫಲಿತಾಂಶದಿಂದ ಎರಡರಿಂದ ಐದು ಸೆಕೆಂಡು
ಉಳಿಯುತ್ತದೆ ಎಂದು ಅಂದಾಜು.ಪ್ರತಿ ಸೆಕೆಂಡಿನ ಶೋಧ ನಡೆದಾಗ ಅಂತರ್ಜಾಲದಲ್ಲಿ ಹನ್ನೊಂದು
ಗಂಟೆಗಳಷ್ಟು ಮಾನವ ಗಂಟೆಗಳು ಉಳಿಯುತ್ತವೆ ಎಂದು ಗೂಗಲ್ ಅಂದಾಜು.ಟೈಪಿಸುವುದನ್ನು
ಪೂರ್ಣಗೊಳಿಸುವ ಮೊದಲೇ ಫಲಿತಾಂಶ ಬರಲಾರಂಭಿಸಿದರೆ,ನಮ್ಮ ಲಕ್ಷ್ಯ ಅತ್ತ ಹರಿದು,ನಮ್ಮ
ಶೋಧದ ಬಗ್ಗೆ ವಿಮುಖರಾಗುವ ಸಂಭಾವ್ಯತೆಯನ್ನು ಅಲ್ಲಗಳೆಯುವಂತಿಲ್ಲವೆಂದು ಕೆಲವರ ಗುಮಾನಿ.

--------------------------------------------

*ನಿತ್ಯಪಂಚಾಂಗ*

[[http://1.bp.blogspot.com/_PU7BmR35lao/TI1nXOn5v8I/AAAAAAAABX8/57u3HTgP7I0/s1600/panchanga.JPG][[[http://1.bp.blogspot.com/_PU7BmR35lao/TI1nXOn5v8I/AAAAAAAABX8/57u3HTgP7I0/s320/panchanga.JPG]]]]

ನಿತ್ಯವೂ ನಿಮ್ಮ ಮೊಬೈಲಿಗೆ ನಿತ್ಯಪಂಚಾಂಗ ಕಿರುಸಂದೇಶವಾಗಿ ಬರಬೇಕೇ?ಇಂತಹ ಸೇವೆಯು
ಆನ್‌ಲೈನಿನಲ್ಲಿ
ಲಭ್ಯ.http://labs.google.co.in/smschannels/subscribe/DailyPanchangaತಾಣಕ್ಕೆ
ಹೋಗಿ,ಈ ಸೇವೆಗೆ ನೋಂದಾಯಿಸಬಹುದು.ನಿತ್ಯವೂ ಮೊಬೈಲಿಗೆ ಕಿರು ಸಂದೇಶದಲ್ಲಿ ಪಂಚಾಂಗ
ವಿವರಗಳು ಬಂದು ಬಿಡುತ್ತವೆ.ಬೇಡವಾದರೆ ಈ ಸೇವೆಯನ್ನು ನಿಲ್ಲಿಸಲೂ ಬರುತ್ತದೆ.ಅಂದಹಾಗೆ
ಇದು ಉಚಿತ ಸೇವೆ.

-----------------------------------

*ಟ್ವಿಟರ್ ಚಿಲಿಪಿಲಿ*

*ಸೇಲ್ಸ್‌ಗರ್ಲ್‌ಗೆ ಕನ್ನಡದಲ್ಲಿ ಏನೆನ್ನುತ್ತಾರೆ?ಮಾರಮ್ಮ!

*ಪುಸ್ತಕದಂಗಡಿಯಲ್ಲಿ "ಸ್ವಸಹಾಯ"ದ ಬಗೆಗಿನ ಪುಸ್ತಕಗಳನ್ನು ಯಾವೆಡೆ
ಇಟ್ಟಿದ್ದೀರಾ--ತೋರಿಸುತ್ತೀರಾ ಎಂಬ ಕೋರಿಕೆಗೆ,ಹಾಗೆ ಮಾಡೋದು "ಸ್ವಸಹಾಯ"ತತ್ತ್ವಕ್ಕೆ
ವಿರೋಧ ಎಂಬ ಮುಗುಂ ಉತ್ತರ ಬಂತು!

*ಹೃದಯವಿರುವುದು ಒಂದೇ,ಅದನ್ನು ಮುರಿಯದಿರಿ,ಬೇಕಿದ್ದರೆ ಹಲ್ಲು ಮುರಿಯಿರಿ,ಅವಾದರೆ
ಮೂವತ್ತೆರಡಿವೆ!

*ಸ್ವತಂತ್ರ ತಂತ್ರಾಂಶಗಳನ್ನೇ ಬಳಸಿ-ರಿಚಾರ್ಡ್ ಸ್ಟಾಲ್‌ಮನ್

-----------------------------------

*ಅರಿವಿನ ಮರೆವು*

[[http://4.bp.blogspot.com/_PU7BmR35lao/TI1oH3AqMAI/AAAAAAAABYA/HI2c2btQe0k/s1600/harshavardhana.jpg][[[http://4.bp.blogspot.com/_PU7BmR35lao/TI1oH3AqMAI/AAAAAAAABYA/HI2c2btQe0k/s1600/harshavardhana.jpg]]]]

ಅರಿವಿನ ಮರೆವು ಇದು ಹುಬ್ಬಳ್ಳಿಯ ಪತ್ರಿಕೋದ್ಯಮ ಕಾಲೇಜು ಐಬಿಎಂಆರ್‌ನ ಸಹಾಯಕ
ಪ್ರಾಧ್ಯಾಪಕ ಹರ್ಷವರ್ಧನ ವಿ ಶೀಲವಂತ್ ಅವರ ಬ್ಲಾಗ್‌ನ
ಶೀರ್ಷಿಕೆ.arivinamarevu.blogspot.comನಲ್ಲಿ ಅವರ ಬ್ಲಾಗು ಬರಹಗಳಿದ್ದರೂ,ಅವರು
ಪ್ರಸ್ತುತ ಸಕ್ರಿಯರಾಗಿರುವುದು ಸಂಪದ ಸಮುದಾಯ ತಾಣದಲ್ಲಾಗಿದೆ.ಗಣೇಶನ ಹಬ್ಬದ ಸಂದರ್ಭದ
ಬರಹದಲ್ಲಿ,ಜನರ ನಂಬಿಕೆಗಳು ಪರಿಸರಕ್ಕೆ ಹೇಗೆ ಹಾನಿ ತರುತ್ತವೆ ಎಂಬುದಕ್ಕೆ
ಉದಾಹರಣೆಯಾಗಿ,ಗಣೇಶನಿಗೆ ಗೀಜಗನ ಗೂಡಿನ ಅಲಂಕಾರದ ಬಗ್ಗೆ ಬರೆದು ಗಮನ
ಸೆಳೆದಿದ್ದಾರೆ.ಇಂತಹ ಸರಣಿ ಬರವಣಿಗೆಗಳು
sampada.netನಲ್ಲಿವೆ.http://kannada.indiawaterportal.org/ನಲ್ಲೂ ಇವರು ಖಾಯಂ
ಆಗಿ ಬರೆಯುತ್ತಿದ್ದಾರೆ.ಬಣ್ಣರಹಿತ ಪರಿಸರಪ್ರಿಯ ಗಣೇಶನ ಮೂರ್ತಿಗಳ ಬಗ್ಗೆ ಇತ್ತೀಚೆಗೆ
ಬರೆದಿದ್ದಾರೆ.ಈ ತಾಣದಲ್ಲಿ ನೀರಿನ ಬಗ್ಗೆ ಓತಪ್ರೋತವಾಗಿ ಬರೆಯುವ
ಹರ್ಷವರ್ಧನರು,ಆಕಾಶವಾಣಿಯಲ್ಲಿ ಪ್ರದೇಶ ಸಮಾಚಾರವನ್ನೂ ಓದುತ್ತಾರೆ.ಆಕಾಶವಾಣಿಯ
ಶ್ರೇಣೀಕೃತ ಕಲಾವಿದರೂ ಹೌದು.

--------------------------------------------------------

*ಗೂಗಲ್ ಡೂಡ್ಲ್‌ನಲ್ಲಿ ಚುಕ್ಕಿ ಏಕೆ?*

[[http://2.bp.blogspot.com/_PU7BmR35lao/TI1oRGe0_vI/AAAAAAAABYE/bYml5MaI6qI/s1600/google.doodle.jpg][[[http://2.bp.blogspot.com/_PU7BmR35lao/TI1oRGe0_vI/AAAAAAAABYE/bYml5MaI6qI/s320/google.doodle.jpg]]]]

ಗೂಗಲ್ ಪುಟದಲ್ಲಿ ಗೂಗಲ್ ಡೂಡ್ಲ್ ಎಂಬ ಚಿತ್ರಗಳನ್ನು ಪ್ರದರ್ಶಿಸುವ ಕ್ರಮವಿದೆ.ಅದು ದಿನ
ವಿಶೇಷದ ಮೇಲೆ ಬದಲಾಗುತ್ತಿರುತ್ತದೆ.ಇತ್ತೀಚೆಗೆ ಗೂಗಲ್ ಎಂಬುದನ್ನು ಚುಕ್ಕಿಯಲ್ಲೇ
ಬರೆಯಲಾಗಿತ್ತು.ಅದರ ಹಿಂದಿನ ಮಹತ್ತ್ವವೇನು ಎನ್ನುವುದು ಯಾರಿಗೂ ಗೊತ್ತಾಗಲಿಲ್ಲ.ಕೊನೆಗೂ
ಈ ಚುಕ್ಕಿಚಿತ್ರದ ಗುಟ್ಟನ್ನು ಗೂಗಲ್ ಬಿಟ್ಟುಕೊಡಲೂ ಇಲ್ಲ,ಜನರು ಅದರ ಬಗ್ಗೆ
ತಲೆಕೆಡಿಸಿಕೊಳ್ಳುವುದನ್ನು ಬಿಡಲೂ ಇಲ್ಲ.

-------------------------------------------------------

*ಓದುಗರ ಅನಿಸಿಕೆಗಳು*

ಟ್ವಿಟರ್ ಚಿಲಿಪಿಲಿಗಳನ್ನು ಹೆಚ್ಚಿಸಲು ಪ್ರಸನ್ನ ಶಂಕರಪುರ ಅವರು ಸಲಹೆ
ನೀಡಿದರೆ,ನಿಸ್ತಂತು ಸಂಸಾರದಲ್ಲಿ ನೀಡಿದ ಮಾಹಿತಿಗಳು ಉಪಯುಕ್ತ ಎಂದು "ದೀವಿಗೆ"
ಬ್ಲಾಗಿನ ಮನ"ಮುಕ್ತಾ" ಶ್ಲಾಘಿಸಿದ್ದಾರೆ.ಏಕಕಾಲದಲ್ಲಿ ಎರಡು ಜಿಮೇಲ್ ಖಾತೆಗಳಿಗೆ
ಲಾಗಿನ್ ಆಗುವ ಬಗೆಯನ್ನು ಬರೆದದ್ದು ವಿ ಆರ್ ಭಟ್ ಅವರಿಗೆ ಖುಷಿ ಕೊಟ್ಟಿದೆ.ಶ್ರೀರಾಮ್
ಕೂಡಾ ಈ ಬರಹದ ಬಗ್ಗೆ ಮೆಚ್ಚುಗೆ ವ್ಯಕ್ತ ಪಡಿಸಿದ್ದಾರೆ.ಪರಿಸರಪ್ರಿಯ ಕಾಂಕ್ರೀಟಿನ
ಬಗೆಗಿನ ಬರಹ ಸಿವಿಲ್ ಇಂಜಿನಿಯರ್ ಆಗಿರುವ ಪ್ರಕಾಶ್ ಭಟ್‌ರಿಗೆ ಹಿಡಿಸಿದೆ.ಬರಹಗಳು
ಮಾಹಿತಿಪೂರ್ಣ ಎಂಬುದು ಓದುಗರ ಸಾಮಾನ್ಯ ಅಭಿಪ್ರಾಯವಾಗಿದೆ.

-----------------------------------------------------------

*ಆಲೋಚನೆಯನ್ನು ಗ್ರಹಿಸಬಲ್ಲ ಕಂಪ್ಯೂಟರ್*

ಮನಸ್ಸಿನಲ್ಲಿ ಏನನ್ನಾದರೂ ಯೋಚಿಸಿದಾಗ,ಅದು ಉಂಟು ಮಾಡುವ ಸಂಕೇತಗಳನ್ನು
ತಿಳಿದುಕೊಂಡು,ವ್ಯಕ್ತಿಯ ಯೋಚನೆಯನ್ನು ಅರಿಯಲು ಸಂಶೋಧಕರಿಗೆ ಸಾಧ್ಯವಾಗಿದೆ.ಊಟಾ ವಿವಿಯ
ಬಯೋ ಇಂಜಿನಿಯರ್ ಪ್ರೊಫೆಸರ್ ಬ್ರೇಡ್ಲೀ ಗ್ರೆಗರ್ ಅವರು ಲಕ್ವಾಪೀಡಿತ ವ್ಯಕ್ತಿಯ
ಮಿದುಳಿನ ಮಾತಿನ ಕೇಂದ್ರಕ್ಕೆ ಹದಿನಾರು ವಿದ್ಯುಧ್ರುವಗಳನ್ನು
ಅಳವಡಿಸಿದರು.ವ್ಯಕ್ತಿಯಿಂದ ಕೆಲವು ಶಬ್ದಗಳನ್ನು ಓದಿಸಿದಾಗ,ಆತನ ಮಿದುಳಿನಿಂದ ಹೊರಡುವ
ಸಂಕೇತಗಳನ್ನು ಕಂಪ್ಯೂಟರಿಗೆ ಉಣಿಸಲಾಯಿತು.ನಂತರ ವ್ಯಕ್ತಿ ಕಂಪ್ಯೂಟರಿನಲ್ಲೆ ಅದೇ
ಶಬ್ದಗಳನ್ನು ಟೈಪಿಸಿದಾಗ,ವಿದ್ಯುಧ್ರುವಗಳಿಂದ ಹೊರಡುವ ಸಂಕೇತಗಳನ್ನು ಮೊದಲಿಗೆ
ಸಂಗ್ರಹಿಸಿದ ಸಂಕೇತಗಳೊಂದಿಗೆ ಸರಿಯಾಗಿ ಹೊಂದಿಸಲು ಕಂಪ್ಯೂಟರ್ ಸಮರ್ಥವಾಯಿತು.ಯಶಸ್ಸಿನ
ಪ್ರಮಾಣವೂ ಎಪ್ಪತ್ತೈದು ಪ್ರತಿಶತಕ್ಕಿಂತ ಹೆಚ್ಚೇ ಇತ್ತು.ಮನಸ್ಸನ್ನು "ಓದುವ"
ಸಾಮರ್ಥ್ಯದಲ್ಲಿ ಇದೊಂದು ಕಿರು ಹೆಜ್ಜೆಯಾದರೂ,ಈ ಯಶಸ್ಸು ಬ್ರೇಡ್ಲೀಯವರ ತಂಡಕ್ಕೆ
ಹುರುಪು ತಂದಿದೆ.ಮಾತಾನಾಡಲಾಗದ ಸ್ಥಿತಿಯಲ್ಲಿರುವ ರೋಗಿಗಳ ಮನಸ್ಸಿನ ಯೋಚನೆಗಳನ್ನು
ತಿಳಿಯಲು ಸಾಧ್ಯವಾದರೆ ಅದೊಂದು ಸಾಧನೆಯೇ ತಾನೇ?

[[http://207.218.202.244/epaper/ViewPDf.aspx?Id=52649][*ಉದಯವಾಣಿ
ಬೆಂಗಳೂರು*]]
 [[http://207.218.202.244/epaper/ViewPDf.aspx?Id=52435][*udayavani*]]
 **ಅಶೋಕ್‌ಕುಮಾರ್ ಎ*
