* ಅಂಟಾರ್ಕಟಿಕಾ ಖಂಡದ ಮೇಲೆ ಕಣ್ಣಿಡಲು ಸ್ನೋಮೋಟ್‌ಗಳು

[[http://3.bp.blogspot.com/_PU7BmR35lao/SE1ExzS4SSI/AAAAAAAAAMo/EBFCY7EsmHo/s1600-h/ap_ice_robot_080529_mn.jpg][[[http://3.bp.blogspot.com/_PU7BmR35lao/SE1ExzS4SSI/AAAAAAAAAMo/EBFCY7EsmHo/s320/ap_ice_robot_080529_mn.jpg]]]]
 ಅಂಟಾರ್ಕ್ಟಿಕಾ ಭೂಖಂಡದ ಅಧ್ಯಯನಕ್ಕೆ ವಿಜ್ಞಾನಿಗಳ ತಂಡಗಳು ಅಲ್ಲಿ ಬೀಡು
ಬಿಟ್ಟಿರುವುದು ಸಾಮಾನ್ಯ.ಭಾರತದ ವಿಜ್ಞಾನಿಗಳೂ ಅಲ್ಲಿಗೆ ಅದ್ಯಯನಕ್ಕೆ
ಹೋಗುವುದಿದೆ.ಪರಿಸರದಲ್ಲಿ ಆಗುತ್ತಿರುವ ತೀವ್ರ್‍ಅಗತಿಯ ಬದಲಾವಣೆಗಳಿಂದ,ಹವಾಮಾನದಲ್ಲಿ
ಏರುಪೇರು ಉಂಟಾಗಿ,ಅಂಟಾರ್ಕಟಿಕಾದ ಹಿಮ ಕರಗುವಿಕೆ,ಹವಾಮಾನದಲ್ಲಿ ಎರುಪೇರು
ಆಗುತ್ತಿದೆ.ಇದನ್ನು ಗಮನಿಸಿ,ತಮ್ಮ ದೇಶಗಳಿಗೆ ತಿಳಿಸಲು ವಿಜ್ಞಾನಿಗಳನ್ನು ಅಲ್ಲಿಡುವುದು
ದುಬಾರಿಯಾಗುತ್ತದೆ. ವಿಜ್ಞಾನಿಗಳೂ ಅಲ್ಲಿನ ಶೀತಮಯ ವಾತಾವರಣದಲ್ಲಿ ವಾಸಿಸಲು ಕಷ್ಟ
ಪಡಬೇಕಾಗುತ್ತದೆ.ಇದನ್ನು ತಪ್ಪಿಸಲು,ಕಿರು ಗಾತ್ರದ ರೊಬೋಟ್‍ಗಳನ್ನು ಅಲ್ಲಿಟ್ಟರೆ ಹೇಗೆ
ಎಂದು ಯೋಚಿಸಲಾಗುತ್ತಿದೆ.ಈ ರೊಬೋಟ್‌ಗಳು ಹಿಮತುಂಬಿದ ಆ ಖಂಡದಲ್ಲೂ ಕಾರ್ಯ ನಿರ್ವಹಿಸಲು
ಸಶಕ್ತವಾಗಿರಬೇಕು.ಅಲ್ಲಿಂದ ಮಾಹಿತಿಯನ್ನು ಸತತವಾಗಿ ತಮ್ಮ ಕೇಂದ್ರಸ್ಥಳಗಳಿಗೆ ರವಾನಿಸುವ
ಸಾಮರ್ಥ್ಯವನ್ನೂ ಹೊಂದಿರಬೇಕು.ಇಂತಹ ರೊಬೋಟ್‌ಗಳಿಗೆ ಸ್ನೋಮೋಟ್ ಎಂದು
ಹೆಸರು.ಸ್ನೋಮೋಟ್‌ಗಳು ಹತ್ತು ಸಾವಿರ ಡಾಲರುಗಳಷ್ಟು ದುಬಾರಿಯಾಗಬಹುದಂತೆ.ಇವುಗಳು ಎರಡು
ಅಡಿ ಎತ್ತರ ಹೊಂದಿವೆ. ಇವುಗಳ ಕಾಲುಗಳು ಅಂಟಾರ್ಕಟಿಕಾದ ಹಿಮ ತುಂಬಿದ ಪ್ರದೇಶದಲ್ಲೂ
ಹೂತು ಹೋಗದಂತ ವಿನ್ಯಾಸ ಹೊಂದಿವೆ.ಇವು ಗುಂಪಿನಲ್ಲಿ ಚಲಿಸುವಾಗ ಪರಸ್ಪರ ಸಂವಹನದ
ಮೂಲಕ,ದುರ್ಗಮ ಪ್ರದೇಶದಲ್ಲಿ ಮಾರ್ಗ ಕಂಡುಕೊಂಡು ಮುನ್ನಡೆಯುವ ಸಾಮರ್ಥ್ಯ ಹೊಂದಿವೆ.
ಜಾರ್ಜಿಯಾ ಟೆಕ್ ವಿಶ್ವವಿದ್ಯಾಲಯದ ಪ್ರಾಧ್ಯಾಪಕರು ಇವುಗಳನ್ನು ವಿನ್ಯಾಸಗೊಳಿಸಿದ್ದಾರೆ.
ಅಂತಹ ನಲುವತ್ತರಿಂದ ಐವತ್ತು ರೊಬೋಟ್‌ಗಳು ಅಂಟಾರ್ಕ್ಟಿಕಾದಲ್ಲಿ ಸುತ್ತಾಡುವ ದಿನಗಳು
ದೂರವಿಲ್ಲ.ಅನ್ಯಗ್ರಹಗಳ ಅನ್ವೇಷಣೆಗೆ ರೊಬೋಟ್‌ಗಳ ಬಳಕೆ ಈಗಾಗಲೇ ಆಗಿದ್ದರೂ,ನಮ್ಮ
ಭೂಖಂಡದ ಒಂದು ಭಾಗವಾದ ಅಂಟಾರ್ಕಟಿಕಾದ ಅನ್ವೇಷಣಾ ಕಾರ್ಯ ಕೈಗೊಳ್ಳಲು ರೊಬೋಟ್ ಬಳಕೆ
ಇನ್ನೂ ಆಗದಿರುವುದು ಸೋಜಿಗವೇ ಸರಿ.
*ನಗರಗಳು ನರಕಗಳಾಗದಿರಲು ಏನು
ಮಾಡಬೇಕು?*>[[http://3.bp.blogspot.com/_PU7BmR35lao/SE1EzOl3pVI/AAAAAAAAAM4/JIr28pxCGPY/s1600-h/ht_green_city2_080529_mn.jpg][[[http://3.bp.blogspot.com/_PU7BmR35lao/SE1EzOl3pVI/AAAAAAAAAM4/JIr28pxCGPY/s320/ht_green_city2_080529_mn.jpg]]]]
ಜಗತ್ತಿನ ಜನಸಂಖ್ಯೆಯ ಅರೆವಾಸಿ ಜನ ಈಗಾಗಲೇ ನಗರಗಳಲ್ಲಿ ಬದುಕುತ್ತಿದ್ದಾರೆ.ಮುಂದಿನ
ದಶಕದ ವೇಳೆಗೆ ಈ ಪ್ರಮಾಣ ಮುಕ್ಕಾಲು ಪಾಲು ಆಗಲೂ ಬಹುದು.ಹೀಗೆ ಒಂದೇ ಸವನೆ ಜನಪ್ರವಾಹ
ನಗರಗಳ ಕಡೆ ಹರಿದು ಬಂದರೆ,ಅಲ್ಲಿನ ರಸ್ತೆಗಳು,ಮೂಲಸೌಕರ್ಯಗಳ ಮೇಲೆ ಅತೀವ ಒತ್ತಡ
ಬರುವುದು ಸಹಜ.ಅಷ್ಟು ಜನರ ಸಾರಿಗೆ ಸೌಕರ್ಯಕ್ಕಾಗಿ ಪೆಟ್ರೋಲ್‌ಚಾಲಿತ ವಾಹನಗಳ
ಬಳಕೆಯಾದರೆ,ಅದರಿಂದ ಉಂಟಾಗುವ ಮಾಲಿನ್ಯದಿಂದ ಜನರ ಬದುಕು ಅಸಹನೀಯವಾದೀತು.ಇದನ್ನು
ತಪ್ಪಿಸುವುದು ಹೇಗೆ ಎಂಬ ಕಡೆ ಸಂಶೋಧಕರು ಗಮನ ಹರಿಸಿದ್ದಾರೆ.ನಗರಗಳ ಮಧ್ಯೆಯೇ ಆಹಾರ
ಬೆಳೆ ಬೆಳೆಯಲು ಹಸಿರು ಮನೆಗಳನ್ನು ಕಟ್ಟಡಗಳಲ್ಲೇ ಸ್ಥಾಪಿಸುವುದು ಅಗತ್ಯ.ಇವುಗಳು
ಜನರಿರುವ ಪ್ರದೇಶಗಳೇ ಆಹಾರ ಬೆಳೆದು ಸಾಗಾಣಿಕಾ ಸಮಸ್ಯೆಗೂ ಪರಿಹಾರವಾಗಬಲ್ಲುವು.ನಗರಗಳು
ಸ್ವಾವಲಂಬಿಗಳಾಗಲೂ ಇವು ಸಹಾಯಕ.ಸಾರಿಗೆ ವ್ಯವಸ್ಥೆ ಒದಗಿಸಲು ಬಳಕೆಯಾಗುವ ವಾಹನಗಳಿಂದ
ಉಂಟಾಗುವ ಪರಿಸರ ಹಾನಿ ತಡೆಯಲು,ಹೈಡ್ರೋಜನ್ ಅಂತಹ ಇಂಧನ ಮೂಲಗಳ ಬಳಕೆಯನ್ನು ದೊಡ್ದ
ಮಟ್ಟಿಗೆ ಮಾಡಬೇಕಾದೀತು.ನಗರಗಳನ್ನು ಇಂಧನ ದಕ್ಷವಾಗಿಸಲು ಸಾಮೂಹಿಕ ಸಾರಿಗೆ
ವ್ಯವಸ್ಥೆಗಳನ್ನು ಹೆಚ್ಚು ಸುಧಾರಿಸಬೇಕು.ಉದ್ಯೋಗ ಮತ್ತು ವಾಸಸ್ಥಳ ಒಟ್ಟಿಗೆ
ಇರುವಂತಾದರೆ ಜನರ ಓಡಾಟ ಮತ್ತಷ್ಟು ಕಡಿಮೆಯಾಗಲಿದೆ.ಗಗನ ಚುಂಬಿ ಕಟ್ಟಡಗಳು ಹಸಿರನ್ನು
ಹೊತ್ತು,ಶುದ್ಧ ಗಾಳಿ ಪೂರೈಸುವ ವ್ಯವಸ್ಥೆಯೂ ಬೇಕಾದೀತು.ಇವುಗಳ ಟೆರೇಸಿನಲ್ಲೇ ಸಸ್ಯ
ಸಂಪತ್ತನ್ನು ಬೆಳೆಸಿ ನಗರವನ್ನು ಹಸಿರಾಗಿಸುವ ಪ್ರಮೇಯ ಬರಬಹುದು.
*ನಾಗರಿಕತೆಯಿಂದ ದೂರವಿರುವ ಬುಡಕಟ್ಟು ಜನಾಂಗಗಳ ಪತ್ತೆ**ನಗರಗಳು ನರಕಗಳಾಗದಿರಲು ಏನು
ಮಾಡಬೇಕು?*[[http://4.bp.blogspot.com/_PU7BmR35lao/SE1EyU_X4hI/AAAAAAAAAMw/A3n1iWCttaU/s1600-h/ap_tribe2_080530_mn.jpg][[[http://4.bp.blogspot.com/_PU7BmR35lao/SE1EyU_X4hI/AAAAAAAAAMw/A3n1iWCttaU/s320/ap_tribe2_080530_mn.jpg]]]]
 ಜನ ಸಂಪರ್ಕವೇ ಆಗದ,ನಾಗರಿಕತೆಯಿಂದ ದೂರವುಳಿದಿರುವ ಬುಡಕಟ್ಟುಜನಾಂಗಗಳು ಇನ್ನೂ ಈ
ಭೂಮಿಯ ಮೇಲೆ ಇದ್ದಾರೆ ಎಂದರೆ ನಂಬುತ್ತೀರಾ?ದಕ್ಷಿಣ ಅಮೆರಿಕಾದ ಬ್ರೆಜಿಲ್‍ನ ಅಮೆಜಾನ್
ಇಂಡಿಯನ್ ಜನಾಂಗಗಳು ದಟ್ಟಡವಿಯ ಮಧ್ಯೆ ಬದುಕುತ್ತಾ,ತಮ್ಮಷ್ಟಕ್ಕೆ ತಾವೇ
ಬದುಕುತ್ತಿದ್ದಾರಂತೆ. ಆ ಬುಡಕಟ್ಟು ಜನರು ಸಮೀಪಿಸಿದ ವಿಮಾನದತ್ತ ತಮ್ಮ ಬಿಲ್ಲುಗಳನ್ನು
ಬಳಸಿ,ಬಾಣ ಎಸೆಯುವ ಚಿತ್ರಗಳನ್ನು ಬ್ರೆಜಿಲ್ ಸರಕಾರ ಬಿಡುಗಡೆ
ಮಾಡಿದೆ.ಮಾನವಶಾಸ್ತ್ರಜ್ಞರಿಗೇ ಈ ಜನಾಂಗಗಳ ಬಗ್ಗೆ ಕಳೆದೆರಡು ದಶಕಗಳಿಂದಲೇ
ಗೊತ್ತಿದ್ದರೂ,ಅದನ್ನೀಗ ತಾನೇ ಬಹಿರಂಗಗೊಳಿಸಲಾಗಿದೆ.ಇಂತಹ ಜನಾಂಗಗಳು ಅರಣ್ಯದ
ಕಬಳಿಕೆಯಂತಹ ಕಾರಣಗಳಿಂದ ಅಪಾಯಕ್ಕೀಡಾಗಿರುವ ಈ ಸಂದರ್ಭದಲ್ಲಿ ಈ ವಿಷಯವನ್ನು
ಬಹಿರಂಗಗೊಳಿಸಲಾಗಿದೆ.ಇವರನ್ನು ಇತರರು ಸಂಪರ್ಕಿಸಿದರೂ, ಈ ಜನರಿಗೆ ಅಪಾಯ ತಪ್ಪಿದ್ದಲ್ಲ.
ನಾಗರೀಕತೆಯ ಸೋಂಕಿಲ್ಲದ ಈ ಜನರಿಗೆ,ನಮ್ಮ ನಾಡಿನ ರೋಗಗಳಿಗೆ ಪ್ರತಿಬಂಧಕ ಶಕ್ತಿಯೂ
ಇರುವುದಿಲ್ಲ.ಹೀಗಾಗಿ ನಾಗರಿಕ ಜನರ ಜತೆ ಸಂಪರ್ಕವಾದ ಸ್ವಲ್ಪವೇ ಸಮಯದಲ್ಲಿ ಈ
ಜನರು,ರ್‍ಓಗಗಳಿಗೆ ತುತ್ತಾಗಿ ಸಾಯುವುದೂ ಇದೆ.ಅಮೆಜಾನ್ ಇಂಡಿಯನ್ ಜನಾಂಗದವರು ಬಹುತೇಕ
ಬತ್ತಲೆಯಾಗಿ,ಮೈಯಿಡೀ ಕೆಂಬಣ್ಣ ಬಳಿದುಕೊಂಡಿರುವುದನ್ನು ಲಭ್ಯವಾಗಿರುವ ಚಿತ್ರಗಳು
ತೋರಿಸುತ್ತವೆ.ಬ್ರೆಜಿಲ್ ಒಂದರಲ್ಲೇ ಇಂತಹ ಅರುವತ್ತಕ್ಕೂ ಅಧಿಕ ಗುಂಪುಗಳಿವೆಯಂತೆ.ಇವರು
ಹುಲ್ಲಿನ ಚಾವಣಿಯಿರುವ ಮನೆಗಳಲ್ಲಿ ವಾಸಿಸುವುದೂ ಕಾಣುತ್ತದೆ.ಕಳೆದ ಇಪ್ಪತ್ತು
ವರ್ಷಗಳಲ್ಲಿ ಗುಡಿಸಲುಗಳ ಸಂಖ್ಯೆ ದ್ವಿಗುಣವಾಗಿದೆ.ಇವರು ಬೇರೆಯೇ ಗುಂಪಾಗಿ
ಬದುಕಿ,ಇತರರೊಂದಿಗೆ ಸೇರದಿರಲು ಅವರ ಸ್ವನಿರ್ಧಾರವೇ ಕಾರಣವಂತೆ.ಸಂಪರ್ಕಕ್ಕೆ ಯತ್ನಿಸಿದ
ಜನರ ಮೇಲೆ ಈ ಬುಡಕಟ್ತು ಜನಾಂಗಗಳು ದಾಳಿ ನಡೆಸಿದ್ದಿದೆ.ಭೂಮಿಯ ಬೇರೆ ಬೇರೆ ಕಡೆ ಇಂತಹ
ಒಂದು ನೂರು ಗುಂಪುಗಳು ಇವೆಯೆಂದು ಅಂದಾಜು ಮಾಡಲಾಗಿದೆ.ಆದರೂ ನಿಜವಾಗಿಯೂ ಹೊರ ಜಗತ್ತಿನ
ಸಂಪರ್ಕವೇ ಇಲ್ಲದ ಜನಾಂಗಗಳು ವಾಸಿಸುತ್ತಿರುವುದು ಸೆಂಟಿನೆಲೇಸ್ ದ್ವೀಪಗಳಲ್ಲಂತೆ.
*ಯುಎಸ್‌ಬಿ ಡ್ರೈವ್‍ಗಳಲ್ಲಿ ಅರಳಿದ
ಕಲೆ*[[http://3.bp.blogspot.com/_PU7BmR35lao/SE1EzZw--cI/AAAAAAAAANA/26ldt53rU9o/s1600-h/usb4.bmp][[[http://3.bp.blogspot.com/_PU7BmR35lao/SE1EzZw--cI/AAAAAAAAANA/26ldt53rU9o/s320/usb4.bmp]]]]
[[http://2.bp.blogspot.com/_PU7BmR35lao/SE1EzulwiYI/AAAAAAAAANI/V7WTFlkJdHU/s1600-h/usb3.bmp][[[http://2.bp.blogspot.com/_PU7BmR35lao/SE1EzulwiYI/AAAAAAAAANI/V7WTFlkJdHU/s320/usb3.bmp]]]]
 ಯುಎಸ್‌ಬಿ ಡ್ರೈವ್‌ಗಳನ್ನೂ ಯಾವೆಲ್ಲಾ ವಿವಿಧ ನಮೂನೆಗಳಲ್ಲಿ
ವಿನ್ಯಾಸಗೊಳಿಸಿ,ನೀಡಬಹುದು ಎಂದರೆ ತಕ್ಷಣ ನಮ್ಮ ಮನಸ್ಸಿಗೆ ಯಾವ ಐಡಿಯಾವು
ಬಾರದಿರಬಹುದು.ಆದರೆ ಚೀನಿ ಜನರು ಇವನ್ನೂ ಸ್ಯಾಂಡ್‌ವಿಚ್‌ನಂತೆ,ಬಿಯರ್ ಬಾಟಲುಗಳಂತೆ
ವಿನ್ಯಾಸಗೊಳಿಸಿದ ಪರಿಯನ್ನು ನೋಡಿದಾಗ
ಅಚ್ಚರಿಯಾಗದಿರದು.[[http://4.bp.blogspot.com/_PU7BmR35lao/SE1GMyNxuTI/AAAAAAAAANY/H2lpLnNvubk/s1600-h/usb2.bmp][[[http://4.bp.blogspot.com/_PU7BmR35lao/SE1GMyNxuTI/AAAAAAAAANY/H2lpLnNvubk/s320/usb2.bmp]]]][[http://4.bp.blogspot.com/_PU7BmR35lao/SE1GMnoeJCI/AAAAAAAAANQ/36P9_vSA7o0/s1600-h/usb1.bmp][[[http://4.bp.blogspot.com/_PU7BmR35lao/SE1GMnoeJCI/AAAAAAAAANQ/36P9_vSA7o0/s320/usb1.bmp]]]]
**ಅಶೋಕ್‌ಕುಮಾರ್ ಎ*
